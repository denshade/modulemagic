Moor gromde en brulde, en zette zijn tanden in 's mans kleeren,... (Blz. 56)
Chr. van Abkoude, Kruimeltje
5
Hoofdstuk I.
Kruimeltje.
‘D'R UIT of ik trap je d'r uit!’
‘Geef me 'n krentebol,’ smeekte het jongetje.
Woedend stoof de dikke bakker op hem af en zou zeker de daad bij het woord
gevoegd hebben, als niet een goedhartige juffrouw tusschenbeide gekomen was.
‘Geef den stumper maar een krentebol, bakker, ik zal 't wel betalen.’
De bakker keek haar verbaasd aan, scheen zich toen te bezinnen.
‘Niet noodig,’ zei hij, ‘voor ditmaal zal ik hem er een geven, maar warme
krentebollen worden niet voor dat tuig gebakken.’
En met deze woorden wierp hij het jongetje een der bollen toe. Als een havik vloog
de knaap er op aan en verliet den winkel.
Lekker warm was het daar binnen en buiten was Decemberkou en sneeuw. Groote,
witte vlokken daalden gestaag neer als een eindeloos gordijn. De straten waren bedekt
met dik, wit dons, dat pakte en plakte onder je schoenen. De lijnen van huizen, ramen
en winkels waren wit-omlijst en de voorbijgangers hadden malle plakkaten sneeuw
op hun jassen en parapluies.
‘Hééééé... Kruimeltje!!!’
Het jongetje met den krentebol keek om, zag een kameraadje aan den overkant.
Kruimeltje was juist van plan een flinken hap in den warmen
Chr. van Abkoude, Kruimeltje
6
krentebol te doen, toen het gezicht van den ander hem van plan deed veranderen en
hij het gebak in zijn zak liet verdwijnen.
‘Wat hebbie daar?’ vroeg de ander, naderbij komend.
‘Niks.’
‘Swelles... je stak wat in je zak’... hield de tweede vol.
‘Zal 'k an jou vrage of ik wat in me zak mag steke?’
‘Nou mij 'n zorg.’
‘Zeg Keesie,’ zei Kruimeltje, om de aandacht van den krentebol af te leiden, ‘heb
jij 'n slee?’
‘Ja, thuis onder de trap.’
‘Laten we 'm halen.’
‘Da's goed, kom mee.’
Kruimeltje was 'n alleraardigst boefje, veel te klein voor zijn leeftijd, maar met
een guitig gezicht. Hij leek meer op een kind van zes jaar, ofschoon hij al tien was.
Blauwe oogen had hij en licht blond haar, dat hoognoodig eens door den kapper
onderhanden genomen moest worden.
Zijn veel te groote slappe pet droeg hij met de klep op zij, dat was zoo zijn
gewoonte. En zijn kleeren waren bepaald afkomstig van denzelfden vriendelijken
gever, die ook de pet geleverd had, want ze waren hem een paar maten te groot. De
broek waste lang, de schoenen te groot, kiel en overjasslobberden hem om de kleine
leden. Op en top het type van een verwaarloosd ventje, echt stadshoefje met al de
‘gewiekstheid’ van een volleerden misdadiger, met al de wijsheid, die het leven op
straat hem had aangebracht.
Van de Wester-Wagenstraat gingen ze een zijsteegje in, waar Keesie woonde. Een
paar huizen verder in het schamele straatje was Kruimeltje's tehuis, maar hij zorgde
wel, daar vandaan te blijven.
Chr. van Abkoude, Kruimeltje
7
Keesie haalde de slee, die niet veel meer was dan een platte kist op ijzeren banden.
Maar ze deed toch dienst en je kon er wat fijn mee een hol af.
In de Wester-Wagenstraat was een hol, en niet zoo'n kleintje ook. Van af de
Hoogstraat kon je... rroetsch... in een vaart doorglijen tot aan de Raambrug, vooral
wanneer de sneeuw, zooals vanavond, tegelijk een beetje vastvroor.
Ze schoven het sleetje de hellende straat op tot aan de Hoogstraat.
‘Nou ieder op z'n beurt, hoor,’ waarschuwde Kruimeltje. ‘Ik glij naar beneden en
dan mag jij de slee naar boven brengen.’
‘Op je toet,’ zei Keesie, ‘nee, laten we er samen op gaan zitten.’
‘Vooruit dan.’
Kruimeltje voorop, Keesje met de armen om hem heen, achter hem, schoven ze
de hellende straat af, waarschuwend gillend tot de voorbijgangers, die haastig uit
den weg sprongen. Sneller en sneller ging het omlaag, naarmate de helling sterker
werd en ten slotte vloog het sleetje met de twee jongens naar beneden.
Ze gierden en schreeuwden: ‘Héééé... uit den weg... Héééé!!’ Hoe ze nog zonder
ongelukken door de menschen heenschoten, was een raadsel. Maar tenslotte vloog
de slee met zulk een vaart in de richting van een politie-agent, die op den hoek van
de eerste zijstraat stond, dat een botsing niet te vermijden was. Ze durfden niet meer
schreeuwen, de angst kneep hun de keel dicht, terwijl de slee in razende vaart lijnrecht
op den agent toevloog.
En toen gebeurde het.
Bom!... Smàk ... Pàts!!!... Agent op den grond, krabbelend in de sneeuw... z'n helm
huppelend over het trottoir. Voorbijgangers gierden
Chr. van Abkoude, Kruimeltje
8
het uit van pret... de slee met de jongens vervolgde voortsnellende haar vaart omlaag.
De agent kroop overeind, deed een vluggen greep naar zijn helm en begon de slee
te achtervolgen. Maar de blauwe stoep was glad en zijn schoen gleed erop af, zoodat
hij opnieuw in de sneeuw tuimelde.
Door de botsing met den politieman was het sleetje wat uit den koers geraakt en
vloog nu op het middengedeelte derstraat voort, tot Kruimeltje het nabij een anderen
hoek een plotselingen ruk gaf, waardoor het opnieuw van richting veranderde en met
volle vaart een stampvollen kruidenierswinkel invloog. Gegil en geschreeuw, geraas
en verwenschingen klonken uit een verwarde groep armen, beenen, jassen en
boodschappenmandjes, terwijl Kruimeltje en Keesie tusschen den warboel uitkropen
en beenen maakten, 't Sleetje lieten ze in den steek, zogen morgen wel een ander
maken. Handen om elkaarsschouders geslagen, liepen ze weer terug, lieten de sneeuw
maar op zich neervallen en zongen het allernieuwste straatliedje.
Geen halven minuut later kwam de agent aanloopen, die naar een slee met twee
jongens zocht.
‘Hei agent,’ riep Kruimeltje, ‘de knullen met die slee staan daar ginder bij de brug.’
De politieman, die de gezichten der jongens tijdens de botsing niet gezien had,
nam de informatie dankbaar aan en verdween in de richting van de brug.
Keesie en Kruimeltje vervolgden zingend hun weg, niet eens sprekend over het
gebeurde. Alles gebeurde zoo omdat het nu eenmaal zoo gebeuren moest en omdat
het nu eenmaal het straatleven was. Ze namen het als een logisch geval, zonder
redeneeren. Weer bij het steegje aangekomen, gingen ze er ditmaal in.
Chr. van Abkoude, Kruimeltje
9
Kruimeltje bedacht, dat hij toch niet den heelen nacht op straat in de sneeuw zou
willen blijven, hoewel dat niets vreemds voor hem was. Maar in de kleine bedstee
was het allicht toch nog een graadje beter dan buiten in de kou.
Keesie verdween in zijn huis en Kruimeltje waagde zich de trap op. Binnen hoorde
hij stemmen. Het dronken gezang van een kerel en de kijverige ruziestem van een
vrouw.
Kruimeltje hield zich doodstil en luisterde.
‘Schenk nog maar eens in, vrouw Koster,’ lalde de dronken stem.
‘Geen drup meer vanavond, Tijs, je hebt meer op dan goed voor je is,’ antwoordde
de vrouw.
‘Schenk in zeg ik je... versta je me of versta je me niet?’
‘Niks meer krijg je.’
Dan klonk er een verwoed gebrul, gevolgd door een slag en het gekletter en gerinkel
van brekend glaswerk. Stoelen werden omgesmeten, de vrouw gilde om hulp. De
deur werd opengegooid en de dronkaard kwam eruit, bloedend uit een leelijke
hoofdwond. Hij lette niet op Kruimeltje, die in een hoek gedoken boven aan de trap
zat, maar strompelde naar beneden.
Kruimeltje wachtte eenige oogenblikken, hoorde, hoe de vrouw stoelen en tafel
recht zette en waagde zich daarop naar binnen.
‘Waar kom jij vandaan?... waar heb je gezeten?’ ... voegde de vrouw hem op
scherpen toon toe.
‘Op straat,’ zei Kruimeltje, ‘waar anders zou ik zitten?’
‘Ja, zeg dat wel, waar anders zou je zitten? Waarom verdien jij niet een paar
centen?’
‘Je kan niet bedele op straat, de agente snappe je’...
‘Ach wat... as je maar piender ben... je kan
Chr. van Abkoude, Kruimeltje
10
genog ophale... maar jij bent lui... Klein scharminkel, dat je bent.’
‘'k Heb honger en 'k wil naar bed.’
‘Ja, natuurlijk, honger en slaap is alles, wat jij thuis brengt. Niks daarvan, het zal
uit wezen met jou heereleventje, eerst cente thuisbrengen en dan kan je ete en slape.
Wie denk je, dat je ben? Een niksnutter ben je, een niemand, je hebt niet eens een
naam... Kruimeltje, dat is alles... Ik ben aan je bekocht... als ik geweten had, dat je
moeder niks meer van zich zou laten hooren, had ik je nooit in huis genome ...’
‘Kan ik het helpen?’ zei Kruimeltje, die dat verhaal al ontelbare malen had
aangehoord. Het had den knaap bitter gestemd en met haat vervuld jegens zijn moeder,
die hij nooit gezien had. Ontelbare malen had hij moeten hooren, hoe zijn moeder
hem als een zuigeling bij vrouw Koster had gebracht en nooit meer iets van zich had
laten hooren, hoe de vrouw zich ten slotte getroost had met de gedachte, den knaap
later voor zich te laten werken en op die manier te laten betalen, wat de moeder was
schuldig gebleven.
‘Je kan er zooveel aan helpen,’ vervolgde vrouw Koster, ‘dat je tenminste wat
geld kunt thuisbrenge en je eigen kost ophale ...’
‘'k Wil slape,’ zei Kruimeltje, zonder verder op die bewering in te gaan.
‘D'r is hier niks meer voor je te slape of te ete ... eerst wat cente thuisbrenge... het
is Zaterdagavond en je hebt goed kans op een paar stuivers ... Wat heb je daar in je
zak... geef hier...’
‘Nee, dat geef ik niet,’ schreeuwde Kruimeltje, ‘dat is een krentebol, die ik van
den bakker gekregen heb.’
‘Geef dan dadelijk hier,’ gilde het wijf, ‘die lusten we hier ook wel en jij kan wel
weer nieuw halen...’
Chr. van Abkoude, Kruimeltje
11
Ze rukte den bol uit Kruimeltje's hand en begon hem smakelijk op te eten.
Kruimeltje beet zich op de lippen van ingehouden woede en spijt. Toen draaide
hij zich met een ruk om en liep de kamer uit. Buiten trok hij de deur met een slag
toe.
En de sneeuw daalde neer in dichte, groote vlokken, als een eindeloos gordijn.
Het was koud, er waren weinig menschen meer op straat. De winkels sloten en
doofden hun lichten, alleen in een bakkerij was het nog druk. Het was er warm en
gezellig. De lucht van versch gebak drong naar buiten en hij zag de menschen in den
winkel hun manden vullen met brood en koeken. Hij zag den bakker nog druk in de
weer en opeens klonken hem weer die woorden in de ooren:... ‘warme krentebollen
worden niet voor dat tuig gebakken’...
De sneeuw lag nu meer dan een voet hoog, en met lekke schoenen waadde hij er
door. De sneeuw smolt in zijn schoenen en hij kreeg natte voeten. Maar het hinderde
hem niet... hij dacht er over na, hoe het mogelijk was, dat een moeder haar kindje in
den steek kon laten... Bij een vrouw als vrouw Koster... en er dan nooit meer naar
omzien,... nooit meer...
Hij stak zijn hand in de zak, waar zooeven nog de warme krentebol was, en een
met moeite bedwongen snik ontsnapte hem.
En almaar sneeuwde het... sneeuwde het... sneeuwde het...
Chr. van Abkoude, Kruimeltje
12
Hoofdstuk II.
Twee nieuwe vrienden.
ZOOLANG de tallooze winkels met hun groote electrische lampen de besneeuwde
straten verlichtten en 't drukke verkeer gezelligheid bracht, zoolang de jongens uit
de buurt nog buiten waren en hun vroolijk geroep en gezang door de straat weerklonk,
voelde Kruimeltje geen kou. 't Was dan fijn op straat, jó, en je kon altijd pretmaken
met de bende in al die winkels. Maar nou waren al de kornuiten naar huis en sliepen
in d'r bed. Ook wel allemaal werkmans-kinderen, maar toch meestal wèl verzorgd
met een bord warm eten en een paar dekens om lekker onder te kruipen. En als je
dan zoo heelemaal niks had, geen vader, die je eens op z'n knie nam, geen moeder,
die je eens lekker toedekte, geen hapje warm eten, en ze je dan per slot van rekening
nog je krentebol afpakten... nou jongens, dan voelde je de kou en den honger... dan
had je niks geen pret meer...
Kruimeltje, met de handen in de zakken, slenterde straat in, straat uit. Hij wist
ergensin een steeg een kist met hooi, onder den luifel van een ouderwetsch winkeltje.
Hij had er al meer dan eens den nacht doorgebracht, als Vrouw Koster hem niet in
huis wilde laten, maar toen was het ook nog niet zoo koud geweest. Kruimeltje had
de plek gauw gevonden... de kist was er nog. Het was een donkere hoek, de sneeuw
was er hoog in opgewaaid en Kruimeltje zakte er tot aan z'n knieën in. Maar van
binnen was de kist
Chr. van Abkoude, Kruimeltje
13
droog. Hij schudde de sneeuw van zich af, voor hij erin ging, wilde het hooi niet
natmaken. Toen kroop hij in de kist en voelde, dat hij op een bundelstapte. Een zacht
gejank klonk tot hem op en tastend met de handen merkte hij, dat er een hond in de
kist lag te slapen.
Het dier ontwaakte en kreunde zachtjes.
‘Stil maar, ouwe jongen,’ zei Kruimeltje, ‘wees maar niet bang, dat ik je weg zal
jagen... Ik kom maar een beetje bij je liggen, dan zullen we mekaar warmen, hè?
Hebben ze jou ook de straat opgestuurd? Heb je ook zoo'n honger als ik? Schuif een
eindje om, zeg, d'r is best plaats voor twee. Jij bent ook niet zoo groot, net zoo min
als ik. Daarom noemen ze me Kruimeltje, zie je? Sjonge, wat ben jij lekker warm...
en wat is dat hier? 'n Stuk brood lijkt het wel... lust jij dat niet? Wel, dan zal ik het
maar opeten, ouwe jongen... je hebt het zeker voor mij bewaard, hè?’
De hond bromde zachtjes, alsof hij zeggen wilde: ‘Hou nou op met je geklets en
ga slapen.’
Kruimeltje verslond het stuk brood, dat de hond had overgelaten, sloeg zijn arm
om het dier, legde zijn hoofd op het warme lichaam en was weldra in slaap gevallen.
Zondagmorgen vroeg begonnen al de kerkklokken te luiden. De bewoner van het
kelderwinkeltje opende de deur en begon de sneeuw op te ruimen. Toen ontdekte hij
al gauw de logeergasten in de kist.
‘Wel alle menschen, wat zullen we nou beleven?’ riep hij uit. ‘Jongen, heb jij hier
den heelen nacht geslapen... in die kou?’
Kruimeltje wreef zich de oogen uit en glimlachte.
‘Dat is zoo erg niet,’ zei-die, ‘de hond was lekker warm.’
Chr. van Abkoude, Kruimeltje
14
‘Is dat jouw hond?’
‘Heelemaal niet... ik vond hem hier.’
‘Heb je geen huis en geen ouders?’
‘Ik denk het niet... mijn moeder is mijn echte moeder niet en 'k mag niet altijd
thuis slape...’
De man schudde het hoofd.
‘Kom binnen met je hond, dan zal ik je een kom koffie en een boterham geven.’
Dat was aan geen doovemansoor gezegd en in een wip was Kruimeltje den man
gevolgd, den hond met zich meetrekkend. Het dier was van een twijfelachtig ras,
een echte straathond, maar vriendelijk en met een goedigen kop, dien hij vertrouwelijk
op Kruimeltje's knie legde.
De vriendelijke man haalde brood en kaas uit het koomenijs-winkeltje, dat hij
alleen dreef, en schonk een kom dampende koffie voor den jongen in. Kruimeltje
liet zich het ontbijt heerlijk smaken en deelde het eerlijk met den hond. Door het
maal versterkt en verkwikt, keerde zijn vroolijkheid spoedig terug en begon hij zijn
weldoener een allerbontst verhaal op te disschen omtrent zijn leven.
‘Ga je niet naar school?’ vroeg de man, die Wilkes heette.
‘Nou niet,’ zei Kruimeltje. ‘D'r is Kerstvacantie nou ... emmes. Gommeniekes,
wat hebbe we gistere avond 'n dès gehad...’
‘Wat is dat?’
‘Pret natuurlijk... met Keesie z'n slee in de Wagestraat... we ginge wel honderd
kilometer 'n uur... en 'n hoed van de sokke gegooid ...’
‘'n Hoed?’
‘Een agent... en alsmaar gleeë we door en toen... bom... 'n winkel in, enne al de
klante op de vloer. Keesie is z'n slee kwijt, maar we gane weer een ander make.
Keesie is bij mijn op school,
Chr. van Abkoude, Kruimeltje
15
hij zit naast me. We vochte vroeger, omdat hij opschepte tege me over z'n vader en
ik heb geen vader, zie je... Toen heb ik hem op z'n falie gegeve en hij heit z'n
griffeldoos op me kop stuk geslage... enne toen benne me weer goed geworre. We
heben een leuke meester... hij heit een wrat op z'n kin zoo groot als een klapbes...
Weet je wat goed voor wratten is? Palingvet met anijsolie en suiker er door... je maak
er een pappie van en smeert het er op in de maneschijn met je gezicht naar het
noorden... dan ben je er in drie dagen af... Meester zegt da's larie, maar wat weten
meesters van wratten?’
Wilkes lachte eens en vroeg:
‘Leer je goed op school?’
‘Sjonge nee,’ zei Kruimeltje, ‘daar heb ik niks geen zin in... op straat heb je veel
meer schik... nou en of... met de wages meerije en an de trem hange, enne laast stond
er een vent te verve... hij maakte een muur heelemaal wit en hij had twee verfpotte...
een witte en een zwarte... en toen heb ik de zwarte pot neergezet en de witte
weggenome... en gommes wat maakte die vent een dikke zwarte streep op die muur...
je had hem moete hoore raze... Enne de meester zegt ik ben zoo dom dat ik niets
anders zal worde als een landlooper... maar hij bedoelt ‘hardlooper’, je weet wel,
met zoo'n mooi kermispakkie an en belle an z'n voete... gossie ken zoo'n vrijer effe
renne... en 'n hoop cente dattie ophaalt... wel 'n emmer vol... en hebbie die kerstboome
gezien an de Coolvest? Schuite vol, jò, maar daar hong nog niks an, netuurlijk, je
most de versiersels zelf koope en die koste 'n hoop lood ... in de Fransche Bazar had
je een fijne boom... geen kaarse, maar electrieke lichies, rooie en groene en blauwe
en allemaal van die mooie schitterende dinge... je ooge deeë pijn asje er lang naar
keek... Verleje jaar hadChr. van Abkoude, Kruimeltje
16
ie ook een boompie mee thuisgebracht, gekrege van een schipper aan de Vest... maar
z'n pleegmoeder had het weer het raam uitgegooid en wou die rommel in huis niet
hebbe... Wat een gemeene streek was dat, hè? Maar hij had het haar lekker ingepeperd,
hoor, lekker het handvat van de pook gloeiend heet gemaakt... en toen ze de kachel
wou opporre had ze fijn d'r knuist gebrand... d'r eige schuld, wat?’
Wilkes grinnikte af en toe om den ernst, waarmee Kruimeltje verhaalde, maar toch
schudde hij het hoofd nu en dan, in zijn hart het arme jongske beklagend, dat zonder
eenige leiding of opvoeding op de straten opgroeide. Gebrek aan liefde en verzorging,
sympathie en vriendschap, de opzettelijke verlating van een moeder, de
verwaarloozing door vreemden, waren de oorzaken, dat Kruimeltje opgroeide als
een verschoppeling, een uitgestootene. Dat het jongske onder die omstandigheden
nog zulk een opgewekte natuur kon hebben, vol dartele uitgelatenheid en spontane
levenslust, met een humor, die bruiste als champagne en iederslachspieren prikkelde,
was een raadsel. Maar juist dat vroolijke, uitgelaten karakter was de reddingsboei,
die hem drijvende hield op de levenszee, dat vroolijke humeur stelde hem in staat
veel ellende en ontbering met een glimlach te dragen. Z'n verhalen waren eindeloos,
z'n humor onuitputtelijk.
‘Nou,’ vervolgde Kruimeltje, ‘ze moete met mijn niet beginne, want dan zijn ze
nog lang niet aan het eind... Weet je wat fijn is? De groente markt... daar kon-je fijn
pere graaie en appele... en zomers kerse en pruime... as je een boodschap dee voor
de groentevrouw kreeg je allicht wat, of anders snááide je het... wat 'n kunst... en
vlak bij had je 't standbeeld van Jerassemus, die 'n blad van z'n boek omsloeg elken
keer as-die
Chr. van Abkoude, Kruimeltje
17
de groote klok hoorde slaan ...’
‘Larie hoor. Hij had wel meer as 'n uur staan wachten en de klok had wel vier keer
geslagen, maar Jerassemus vertikte het lekker om een blad om te slaan... hij moest
dat eene bladzij nou wel van buite kenne... O ja, enne laast was-ie weer opgepakt
door een glimmend gajes, een hoed, weet je, omdat ie cente vroeg an de menschen
op straat... nou, kon hij 't helpe?... Vrouw Koster had hem er ommers op uitgestuurd
en toen had de commissaris hem een heele nacht in een cel gehouë ... met nog een
vent ... die ze ergens dronke hadde opgepikt ... de agente hadden hem brood en thee
gegeve, dat ware goeie agente ... en hij had z'n eige motte wassche met groene zeep
... er was een pot vol van ... 't fonteintje was in de gang en je moest een houte stoepie
af ... enne toen hadie lekker het houte stoepie vol zeep gesmeerd en toen de
commissaris z'n hande ging wassche, had-ie bijna z'n poot gebroke ... en dat was net
goed, want die had hem opgeslote de heele nacht met die dronke vent en die had zoo
gesnorkt, dat hij er bang van werd ... nou en toen dorstie niet meer te bedele ...’
‘En wat heb je toen gedaan?’ vroeg Wilkes.
‘Toen ben ik gaan werke.’
‘Gaan werken?’
‘Ja, bij een schilder en glazenmaker.’
‘Wat deed je daar?’
‘O, die vent had niet veel te doen en stuurde mij er op uit om werk voor hem te
zoeke.’
‘En vond je werk voor hem?’
‘Eerst niet. Hij zou me vijf cente geve voor elke ruit, die er in de buurt te make
was. Maar alle ruite ware heel en toen heb ik er een zooi stukgesmete met keie, en
gommes, wat een werk haalde ik toen voor die vent op. Maar 's avonds krege de
agente me weer te pakke en toen hebbe
Chr. van Abkoude, Kruimeltje
18
ze me drie dage op het bero gehoue en geslage, omdat ik de commissaris bijna z'n
poot had late breke ... Hebbie 'n endje touw voor me om den hond mee vast te binde?
Ik ga hem houe ... Gossie wat is-die zwart, net een moor. We zalle 'm Moor noeme...’
‘Luister jongen,’ zei Wilkes, ‘ik ben maar een eenvoudig man en met dit kleine
winkeltje verdien ik zoo'n beetje mijn brood, maar als je hulp noodig hebt of wat te
eten wilt hebben, kom dan maar hier.’
‘Nou da's fijn, hoor,’ vond Kruimeltje. ‘En nou gaan we maar, hè Moor? En jij
blijft bij me, ouwe jongen.’
De hond vond het best en knorde zacht.
Toen gingen ze het kamertje en den winkel uit, klommen de besneeuwde treden
op en waren weer op straat. Kerkklokken luidden, kerkgangers in warme bontjassen
en mantels bewogen zich in groepen naar 't bedehuis, geen acht slaand op Kruimeltje
en den hond.
‘Kom mee, Moor.’
Chr. van Abkoude, Kruimeltje
19
Hoofdstuk III.
Orgeltonen en een nieuw logement.
ONDANKS zijn ongelukkig lot was er in Kruimeltje altijd een zekere neiging, zich
aan de wereld op te dringen en een beetje beter plaatsje erin machtig te worden.
Vreemd, dat die wereld hem altijd weer uitstootte, alsof er voor hem geen ruimte
was.
Kruimeltje en Moor liepen mee met den menschenstroom, die zich kerkwaarts
begaf. Orgeltonen ruischten naar buiten, toen ze het gebouw naderden. De
menschenstroom ging naar binnen en Kruimeltje luisterde naar de muziek, die hij
prachtig vond. Muziek had een kalmeerende uitwerking op hem. Hij liet Moor buiten
op hem wachten en liep het kerkgebouw binnen. Achter een der pilaren bleef hij
staan en luisterde naar het orgel. Had hij zich nu maar een beetje achteraf gehouden
en daar blijven staan, dan had hij waarschijnlijk nog wel meer kunnen hooren, maar
toen de dominee den preekstoel beklom en spreken ging, wou Kruimeltje dat ook
wel eens hooren. Hij had gezien, hoe al de menschen in mooie banken gingen zitten
en daarom kwam hij van achter den pilaar te voorschijn en wou juist plaatsnemen in
een der banken, toen een koster op hem afschoot, hem ruw bij den arm pakte en naar
buiten bracht zonder een woord te zeggen. De man kon er zelf niets aan doen, het
waren zijn orders, om geen verdachte personen toe te laten, omdat er in den laatsten
tijd zooveel
Chr. van Abkoude, Kruimeltje
20
kerkdiefstallen gepleegd waren. En de deur werd Kruimeltje voor den neus gesloten.
Hij was aan die dingen gewend. Niemand wou hem ooit hebben, zoo'n schooier.
Kruimeltje nam het touw op van Moor en floot de melodie, die hij het kerkorgel had
hooren spelen. De sneeuw begon weer door de naden van z'n lekke schoenen te
dringen en maakte hem koud. Bovendien blies er een snijdende noordenwind.
Kruimeltje bedacht, dat Vrouw Koster hem en den hond misschien wel wat warme
melk zou geven en sloeg den weg naar huis in. Jongens waren er op straat aan het
sneeuwballen gooien en omdat hij daar ook een eerste liefhebber van was, maakte
hij er een partijtje klaar en mikte nummer één op een kat, die voor den ingang van
een sigarenwinkel zat, wachtende om binnengelaten te worden.
De sneeuwbal ging veel te hoog en miste het dier, maar raakte pardoes een man,
die juist den sigarenwinkel verliet. Er waren zooveel jongens op die plaats aan het
sneeuwballen gooien, dat het voor den man onmogelijk was, uit te maken, wie het
gedaan had en daarom pakte hij maar den eersten den besten jongen bij den kraag,
die onder zijn bereik kwam. Dat gaf Kruimeltje gelegenheid den man een tweeden,
welgemikten bal tegen 's mans hoed te gooien, die over de straat rolde. Daarop wezen
de andere jongens hem aan en de man begon hem te achtervolgen, maar voor deze
goed en wel begonnen was, was Kruimeltje al uit het gezicht. Hijgende kwam hij
een paar straten verder tot stilstand, terwijl Moor tegen hem opsprong, alsof hij
zeggen wilde: ‘Noubaas, jij kan me ook effetjes tippelen.’
Toen nog een paarstraten door en dan had je weer de Doelensteeg, waar Kruimeltje
woonde. Maar ook hier was hij niet erg welkom.
Chr. van Abkoude, Kruimeltje
21
Vrouw Koster had juist voor zich en een buurvrouw koffie gezet, toen Kruimeltje
met den hond kwam binnenstuiven.
‘Wa's dat ... een hond? Een hond in mijn huis? Vooruit ... d'r uit met dat mormel
... gooi 'm d'r uit, of ik schop je allebei de deur uit.’
‘Moor is een goeie hond,’ verdedigde Kruimeltje, ‘hij doet je niks.’
‘Zal-die de kans voor hebbe ... geen honde hier in huis ... 'k heb al last genog an
jou ... En waar hebbie vannacht gezete?’
‘Geslape met Moor in 'n kist ... kan 't jou wat schele?’
‘Hoor me nou zoo'n brutaal kind eens an,’ zei Vrouw Koster, die tegenover de
buurvrouw haar rol als ‘goede verzorgster’ wou spelen. ‘Hoor me nou zoo'n brutaal
kind eens an ... grijze haren geeft-ie me ... niks is er met hem te beginne ... de boel
opete ... als maar kleere vrage...’
De buurvrouw lachte spottend achter haar hand, ze wist er alles van.
‘Nou, buurvrouw,’ zei ze zoetsappig-raak, ‘as je 't mijn vraagt, mag je den stumper
wel eens wat kleere geve ... 't schaap heeft haast geen heel stuk an z'n lichaam ...
Gunst wurm, heb jij de heele nacht in een kist geslape met dien hond? Waarom kwam
je niet thuis?’
Maar vrouw Koster voorkwam het beschuldigende antwoord.
‘Doe dien hond naar buiten,’ gelastte ze.
‘Ach, laat-ie nou maar hier blijve,’ smeekte Kruimeltje, zijn arm om Moor
heenslaande. ‘Hij is zoo'n lief dier.’
‘Ik heb hier niks geen lieve dieren noodig,’ kijfde de vinnige stem van Vrouw
Koster, ‘er uit, zeg ik, en dadelijk...’
Kruimeltje trok Moor aan het touw met zich mee en ging de straat weer op.
Chr. van Abkoude, Kruimeltje
22
‘Kom maar mee, Moor,’ zei-die, den hond streelend. ‘Als jij er niet in mag, wil ik
er ook niet in. Same of geen van beie, hè?’
En Moor sprong tegen hem op en likte hem, als bewijs, dat hij er volkomen mee
instemde.
‘Nou Moor... as 'k je nou los laat loope, zal je dan bij me blijve? Zal je niet
wegloope?’
Moor blafte.
‘Goed, dan zal ik je loslate en dan kan je lekker overal rondsnuffele. Kom mee,
jonge, late we es hard loope...’
Dat was naar den zin van Moor. Luid blaffend holde hij zijn baasje vooruit en had
jool voor zes. Zooveel jool, dat hij vol dartele uitgelatenheid om een agent heensprong
en luid blafte. De agent had het heelemaal niet op den kefferd begrepen en gaf hem
een schop, waarop Moor jankend wegsloop. Maar geen seconde later vloog er een
sneeuwbal door de straat, die den agent pardoes in het gezicht trof. Niemand zag,
waar die bal vandaan kwam. Kruimeltje wist het best, maar die was alweer met Moor
verdwenen.
Het liep tegen den middag en omtrent dien tijd kon je bij 't Leger des Heils in een
zijstraat een bord heete erwtensoep met brood krijgen, als je honger had. Hij ging er
met Moor heen, maar de hond mocht niet binnenkomen. Kruimeltje wachtte in de
lange rij, tot hij aan de beurt kwam voor soep en brood. De soep at hij op en het
brood bewaarde hij voor Moor, ofschoon hij het zelf ook wel graag gelust had. De
hond verslond het met smaak en keek zijn baasje dankbaar aan.
Wel, ze zouen het samen best vinden, hij en Moor, en nu maar weer eens gaan
kijken, hoe baas Wilkes het maakte in het koomenijs-winkeltje. De straat was gauw
bereikt en de winkelier gevonden. Maar de kist was verdwenen.
Dat vond Kruimeltje niet prettig, want hij had
Chr. van Abkoude, Kruimeltje
23
er juist zoo lekker geslapen met Moor. Zou baas Wilkes het niet meer willen hebben?
‘Zoo, benne jullie daar?’ vroeg de man op vriendelijken toon: ‘Zeg eres, ik heb
dien kist weggenome...’
‘Magge we d'r dan niet meer in slape?’ vroeg Kruimeltje bedrukt.
‘Nee, om de doodeenvoudige reden, dat het geen manier is om zoo te gaan slape...
Ik heb zelf wel niet veel ruimte, maar hier is een groote hangkast en daar heb ik een
hoop ouwe dekens in neergelegd, die ik toch niet gebruik... As je nou slape wil, kom
je maar hier, dan kan je lekker warm ligge.’
‘Moor ook?’ vroeg Kruimeltje.
‘Natuurlijk, je mag den hond bij je houe ... maar dan moet je me belove, dat je af
en toe eens een boodschap voor me zult doen.’
‘Vijfhonderd boodschappen!!’ riep Kruimeltje verheugd uit en hij danste het
winkeltje rond, waarbij Moor hem trouw hielp.
Chr. van Abkoude, Kruimeltje
24
Hoofdstuk IV.
Kruimeltje verliest zijn pleegmoeder.
‘LATEN WE in het achterkamertje gaan zitten,’ zei Wilkes. ‘Het is daar warm en
dan kunnen we eens praten.’
Een klein kacheltje snorde er lustig, wat Kruimeltje prettig vond, want buiten was
het erg koud dien dag.
‘Vertel me nu eens, jongen,’ begon de oude winkelier, toen ze samen gezellig bij
den rooden gloed van het kacheltje zaten, ‘hoe heet je eigenlijk?’
‘Kruimeltje,’ was het antwoord.
‘Kruimeltje ... maar dat is toch zeker je naam niet?’
‘Zoo noeme ze me allemaal op straat.’
‘Maar je hebt toch zeker nog wel een anderen naam? Bijvoorbeeld Dirk of Jan?’
‘Nee ... ik hiet alleen maar Kruimeltje ... omda'k zoo klein ben...’
‘Heb je nooit je vader en moeder gekend?’
‘Nee ... nooit ... me moeder heb me bij Vrouw Koster gebracht ... maar dat is lang
geleeje ... en me moeder is nooit teruggekomme ... wat hebbie an zoo'n moeder?’
‘En wat is dat voor een mensch, die Vrouw Koster?’
‘Dat is geen mensch ... een dier is het... Altijd jaagt ze me de deur uit ... vanmiddag
heit ze Moor en mijn nog eruit gejaagd, nietwaar, Moor?’
Chr. van Abkoude, Kruimeltje
25
De hond keek Kruimeltje aan en draaide den kop schuin, alsof hij zei: ‘Waar heb je
't nou eigenlijk over?’
Baas Wilkes haalde een groot boek te voorschijn met prachtige platen erin. Die
bekeken ze samen, maar Kruimeltje was niet gewend om lang achtereen stil te zitten.
Hij werd onrustig en schuifelde op zijn stoel.
Twee uur sloeg het klokje op den schoorsteen.
‘Twee uur al?’ riep Kruimeltje uit. ‘Gossie dan moet ik naar de Bioscoop.’
Wilkes keek hem vol verbazing aan.
‘Naar de Bioscoop?’ vroeg hij. ‘Heb je dan geld om daarheen te gaan?’
‘Geld ... welnee ... daar hebbie geen geld voor noodig ... ik heb nooit geld.’
‘Maar hoe kom je er dan in?’
‘'s Nog al een kunst ... pffff ... gemakkelijk genog... D'r benne een paar zijdeure,
waar de mensche tellekes uitkomme ... nou en asje piender ben ...snap je naar binne,
as d'r iemand uitgaat... Maar je mot oppasse, datte ze je niet knippe, anders krijg-ie
d'r van langs.’
‘Maar dat is net zoo goed als stelen?’
‘Stele? ... welnee ... je gap toch niks?’
‘Wel, je steelt het bedrag van een entreekaartje.’
‘Weet ik veel van een jantreekaretje ... je komp d'r lekker voor niks in en je ziet
al die lollige dingen... Vandaag spele ze Charlie Chaplin met z'n gekke voeten en
dat kleine snorretje... Da's een leuke ... die kan fijn spele... Nou, ik ga maar... Moor
kan wel hier blijve, hè?’
‘O jawel, maar zou je niet liever bij me blijve en platen kijken?’
‘As 'k terugkom ... ik mot nou eerst naar de Bioscoop, want morrege spele ze weer
wat anders...’
Chr. van Abkoude, Kruimeltje
26
‘Ga je dan iederen dag erheen?’
‘O hee ja ... elleke dag ... soms wel naar twee bioscoops ... fijn hoor.’
Kruimeltje liet zich van den stoel glijden, streek Moor over den kop, zei: ‘Dag
Wilkes, tot vanavond,’ en ging naar buiten.
Weer in de sneeuw, met het vooruitzicht op een heerlijk bioscoop-programma, brak
hij losin overmoedige jool. Hij hield er een oorlogskreet op na, een woesten schreeuw,
die kinderen verschrikte en katten en honden op de vlucht deed slaan.
‘Hooliaadiéééééé ...!!! Hooliaadiáááá!!!!...’
En hij maakte dolle sprongen als een nukkig paard, hinnikend en steigerend, bijtend
om zich heen als een dolle hond en dan weer malle gezichten trekkend voor den
spiegel van een winkelétalage. Een koetsier met een hoogen hoed op den bok van
een huurrijtuig trok zijn aandacht ... één welgemikten sneeuwbal ... pàts ... vloog de
kachelpijp door de lucht, en geen seconde later snorde een tweede bal in
tegenovergestelde richting, ditmaal tegen de kepi van een jong luitenantje.
‘Hooliaadiéééééé...!!!!’
Hij rende voort in razende vaart, verbeeldde zich, dat hij nu een locomotief was.
Dan opeens zag-ie een reus van een Kerstboom in een winkelkast. Een troepje
kinderen stond ernaar te kijken, toen Kruimeltje kwam aanstoomen.
Hij bracht den spoortrein tot stilstand en drukte zijn neus plat tegen de ruit.
‘Gommeniekes watte kanjer van een boom ... en 'n hoop goud en zilver datter an
hong ... je kon de boom haast niet zien vanweges al die balle en gouwe dinge ... en
kijk is, daar hong een oorlogschip an de boom ... en daar een sabel
Chr. van Abkoude, Kruimeltje
27
... en 'n harmonica en een verfdoos en een sjakoo en een leesboek en ... en ...’
‘Joehoe-oe-oe ...’ klonk het van den overkant.
Dat was Keesje's signaal.
‘Kees, kom hier, kijkeris watten boom.’
‘Oooo ... die heb 'k van de week al gezien.’
‘Da's de grootste van de heele stad.’
‘Op je ooge,’ zei Keesie, ‘d'r staat er een in de Hoogstraat nog veel hooger.’
‘Nou, deze is wel vijftig meters hoog.’
‘Vijftig? Ga nou gauw weg ... wel honderd.’
‘Ga je mee naar de bioscoop?’ inviteerde Kruimeltje. ‘Charlie Chaplin vandaag.’
‘Ja vooruit ... kom mee.’
Kruimeltje zette het weer op een rennen, gevolgd door Keesie. Bij een banketwinkel
stond Keesie stil, doorzocht z'n zakken.
‘Wat zoekie?’ vroeg Kruimeltje.
‘Me stuivertje ... me zondagsche stuivertje van me vader ... o, hier is het.’
‘Ga je wat koope?’
‘Een plak sjokela ... hier in die winkel.’
't Was gauw gehaald en Keesie brak het in tweeën, Kruimeltje de helft gevend.
Toen gingen ze op weg naar het bioscoop-theater, waar ze altijd wel gratis toegang
wisten te krijgen. Groote platen waren boven den ingang opgehangen en ook in de
vestibule waren tal van afbeeldingen omtrent de films, die binnen vertoond werden.
Een groepje voorbijgangers stond er naar te kijken en de twee vriendjes voegden
zich erbij, om zich te overtuigen, wat ze te zien zouden krijgen.
Maar opeens tikte een man Kruimeltje op den schouder.
Kruimeltje herkende hem dadelijk, het was een der bewoners van de Doelensteeg.
‘Kruimeltje,’ zei de man, ‘je moest maar dadelijk naar huis gaan. Vrouw Koster
heeft een
Chr. van Abkoude, Kruimeltje
28
ongeluk gehad en de dokters zijn bij haar.’
‘Een ongeluk? ... wat voor een ongeluk...?’
‘Van de keldertrap gevallen, toen ze een emmer kolen wou halen ... ribben gebroken
... veel pijn...’
Als een pijl uit den boog rende Kruimeltje de straat in. Niet omdat hij bijzonder
veel hield van zijn pleegmoeder, die nooit erg lief of teeder voor hem geweest was.
Maar een ongeluk, zie je, is wat anders, en je wenscht niemand zooiets toe. In elk
geval was zij toch de eenige persoon op de wereld geweest, die zich nog wat van
hem aangetrokken had, die hem tenminste niet heelemaal aan zijn lot had overgelaten.
De eenige, die hem dan nog af en toe eten en drinken en slaapplaats gegeven had.
Kruimeltje liep wat hij kon en had in een paar minuten zijn huis bereikt. De kamer
was vol van nieuwsgierige buurvrouwen en in het slaapkamertje lag Vrouw Koster
kreunend en steunend op haar bed, terwijl twee dokters haar lijden trachtten te
verzachten.
Kruimeltje drong de babbelende vrouwen opzij en trad het kleine kamertje binnen.
Een der dokters legde den wijsvinger op den mond en gebaarde Kruimeltje, te
gaan zitten.
Toen wendden beide dokters zich van het bed af en spraken zacht met elkaar, maar
toch niet zóó zacht, of Kruimeltje kon het gedeeltelijk verstaan. De vreemde,
Latijnsche woorden, die ze gebruikten, begreep hij natuurlijk niet, maar de rest was
duidelijk genoeg.
De eerste schudde het hoofd. ‘Ribben ... ruggegraat ... misschien twee plaatsen ...
zeer ernstig geval ... breuk in wervelkolom ... operatie twijfelachtig ... vervoer bijna
onmogelijk ... kwestie van 'n paar dagen ... weinig aan te doen...’
De andere dokter wendde zich tot Kruimeltje.
‘Is dat je moeder, ventje?’
Chr. van Abkoude, Kruimeltje
29
Kruimeltje knikte eerst ja, toen neen.
Zijn lippen trilden en de ernst van die dokters en 't gekreun van Vrouw Koster
brachten hem aan het huilen. Ze leidden hem het kamertje uit en vroegen aan de
buren, wie er bereid was, de verpleging van vrouw Koster op zich te nemen. Dadelijk
boden zich verscheidene vrouwen aan, maar de dokter koos degene, die op dezelfde
verdieping woonde en dus vlugger bij de hand kon zijn.
‘Is ze gevaarlijk, dokter?’ vroeg buurvrouw Stam, die de verpleging op zich wou
nemen.
De aangesprokene haalde de schouders op.
‘In elk geval,’ sprak hij, ‘neem nimmer het verband van haar lichaam. Geef haar
veel water te drinken, als ze er om vraagt. Rust en stilte, en laat ze zich zoo min
mogelijk bewegen. We komen vanavond terug en als ze sterk genoeg is om vervoerd
te worden, zullen we haar morgen naar 't ziekenhuis brengen.’
Daarop vertrokken beide geneesheeren. De nieuwsgierige buren gingen nu ook
langzamerhand heen en weldra was het stil in de kleine woning, waar alleen zacht
het kreunen van de zieke vernomen werd.
Kruimeltje zat aan het raam en keek in hetsteegje, waar de sneeuw tegen de huizen
aan den overkant opgewaaid was. Het was nu drie uur en de straatlantaarns werden
ontstoken. Zijn uitgelatenheid had plaats gemaakt voor verdrietige kalmte. Hij dacht
er nu niet meer aan, naar de bioscoop te gaan en het kon hem niet schelen ook.
Buurvrouw Stam kwam op de teenen naar hem toe.
‘Kruimeltje,’ zei ze, ‘je pleegmoeder wil je zien.’
Hij ging naar het ziekbed en keek naar de
Chr. van Abkoude, Kruimeltje
30
arme vrouw. Toen begon hij opeens heel hard te huilen.
Maar Vrouw Koster glimlachte pijnlijk en zei op fluisterenden toon:
‘Huil niet, ... Kruimeltje ... niet om mij ... kind, kind ... nou zie ik het ... ik ben niet
goed voor je geweest ... te laat nou ... te laat ... ik voel, dat ik ga ... Kruimeltje ... in
de onderste la ... van het cabinet ... in den hoek ... zie je het ... zie je het?’
Kruimeltje opende de aangewezen lade en vond er een klein doosje.
‘In het doosje ...’ vervolgde de zieke op nauw hoorbaren toon, ‘een envelop ... heb
je het?’
‘Ja, ik heb het, Vrouw Koster,’ zei Kruimeltje.
‘Goed ... niet openen ... niet openen ... vanavond ... morgen ... niet nu... O mijn
kind, vergeef me ... wat ik je aangedaan heb ... vergeef me... Laat me nu slapen ... ik
ben zoo moe ... zoo moe...’
Toen sliep ze in om nooit weer te ontwaken.
Chr. van Abkoude, Kruimeltje
31
Hoofdstuk V.
Wilkes vertelt.
EEN HALF uur later holde Kruimeltje naar zijn nieuwen vriend Wilkes. Niet vol
dartele pret, maar meer uit haastige zenuwachtigheid. Het plotselinge sterven van
Vrouw Koster, het geheimzinnige doosje, de beklagende woorden van de buren en
het onverwachte verlies van het woninkje, waar hij al z'n leven dan nog een ‘tehuis’
gevonden had, hadden hem heelemaal van streek gebracht. Hij had iemand noodig
om zijn hart aan uit te storten, iemand, dien hij vertellen kon en hem misschien helpen
wou. Daar was niemand anders dan baas Wilkes, de winkelier. Hijgend kwam hij
het keldertrapje afhollen, stormde het winkeltje en dan de kamer in, waar zijn vriend
zat te lezen en Moor bij de kachel lag te slapen.
Wilkes dacht eerst, dat Kruimeltje zoo uitgelaten was van pret, om hetgeen hij
gezien had in de bioscoop en zei:
‘Zoo'n schik gehad ... was het mooi?’
Maar een blik op Kruimeltje's gelaat deed hem verbaasd opzien. ‘Jongen ... wat
is er gebeurd?’
‘O Wilkes... Vrouw Koster is dood...’
‘Dood? Zoo opeens? Wat is er dan met haar gebeurd?’
En Kruimeltje vertelde met horten en stooten van het ongeluk ... van het plotselinge
sterven van de vrouw, die hem tien jaren lang in huis
Chr. van Abkoude, Kruimeltje
32
had gehad. Weer vloeiden z'n tranen en Wilkes liet hem kalm uithuilen, wel
begrijpend, dat het, ondanks het onaangename leven, dat Kruimeltje bij haar had
gehad, toch nog een gemis voor den jongen was.
‘O het is mijn schuld,’ jammerde Kruimeltje. ‘Waarom heb ik ook niet die kolen
voor haar uit den kelder gehaald... Dat moest ik altijd doen ... en dan was ze niet zoo
gevalle ... enne ik heb haar altijd zoo gejudast en leelijke woorden gezegd ... en
geschopt en gebete ... en ik ben maar een straatschooier en niemand wil met me te
make hebbe ... en nou is ze dood ... nou is ze dood...’
‘Kom mijn vent,’ kalmeerde Wilkes hem, ‘daar is nou toch niets meer aan te doen
en je hoeft je-zelf er geen verwijten van te maken. Dat is heelemaal buiten jouw
schuld gebeurd en vergeet niet, dat er geen mensch voor zijn tijd sterft. Misschien
is het voor jou nog het beste en kan het een kans voor je worden, om een betere
opvoeding te krijgen.’
Kruimeltje werd kalmer onder Wilkes' woorden en gaf hem het doosje, dat Vrouw
Koster hem op haar sterfbed gegeven had.
‘En wat is dat?’ vroeg de winkelier.
‘Vrouw Koster gaf het mij...’
‘Zei ze er niets van?’
‘Nee ... toen ik het had ging ze slape ... en een half uur later kwam er een andere
dokter en die zei, dat ze dood was.’
‘Hm ...’ mompelde Wilkes in zichzelf, ‘dat kon wel eens de oplossing van het
geheim zijn.’ En toen tot Kruimeltje: ‘Zal ik het openmaken, jongen?’
‘Ja, daarvoor heb ik het meegebracht.’
Wilkes ontknoopte voorzichtig het blauwe lint, dat om het doosje gebonden was
en opende het. Een brief en een medaillon was alles, wat het
Chr. van Abkoude, Kruimeltje
33
doosje bevatte. - Toen verbrak hij de enveloppe en nam er een papier uit, dat een
trouw-acte bleek te zijn, vermeldende, dat HARRY VOLKER op den Veertienden
Augustus 1910 gehuwd was met GERDA VAN DIEN, beiden wonende te Rotterdam.
Wilkes sprong op en sloeg met zijn vuist op de tafel.
‘Harry Volker!’ riep hij uit, ‘Harry Volker, de beste vriend, dien ik ooit op de
wereld had ... en jij bent zijn zoon, Kruimeltje ... nou zijn we achter het geheim...
Volker heet je, mijn jongen, net als mijn beste makker, Harry Volker...’
Kruimeltje keek zijn vriend met groote oogen aan, wist niet, wat hij zeggen moest.
‘Beste kerel was hij,’ vervolgde Wilkes, meer tot zichzelf sprekend dan tot den
jongen. ‘Beste kerel, wat of er toch van hem geworden mag zijn?’
Eindelijk verbrak Kruimeltje het stilzwijgen.
‘Dus heb ik toch een vader? ... net als de andere jongens? ... en een moeder? ...
maar waar zijn ze dan, Wilkes?’
‘Wist ik dat maar ... maar we weten nu tenminste, wie je bent en dat is al veel!’
Kruimeltje's oogen begonnen weer te schitteren ... en hij vergat zoowaar heel zijn
verdriet omtrent Vrouw Koster.
‘Een vader en een moeder ... gommes ... wou, dat ze hier waren ... moeder most
zeker niks van me hebbe, hè Wilkes ... dat ze me weggegeve heeft?’
Maar Wilkes las het papier peinzend over en over. Toen nam hij het medaillon op
en opende het. Het was een gouden hart met een wit paarltje in het midden. Aan den
ring was een fluweelen lintje. En erin waren twee kleine portretjes, dat van een man
en een jonge vrouw.
Chr. van Abkoude, Kruimeltje
34
‘Da's Harry!’ riep Wilkes uit, ‘da's Harry precies en dat zou dan je moeder moeten
zijn, Kruimeltje. Weergaasch knappe vrouw, maar heb haar nooit gezien.’
Dan keek de winkelier beurtelings naar het portret en naar den jongen.
‘Je lijkt precies op je vader, Kruimeltje,’ sprak hij, precies je vader, en daar ben
ik blij om. Van je moeder weet ik niets, want die heb ik nooit gekend, maar je vader
was een beste jongen en als je er plezier in hebt, zal ik je eens een en ander omtrent
hem vertellen.’
‘Nou, wat graag,’ zei Kruimeltje gretig. ‘Was hij groot en sterk en kon hij goed
bakkeleie? Kon hij wel drie agente an? En had-ie een groote snor en een gouwe
ketting en een horlozie?’
Wilkes lachte.
‘Precies geraje, dat had-ie allemaal. Een groote, zwarte snor, kijk maar op het
portretje en een gouwe horloge met ketting. En vechte? Nou ... hij hield er niet erg
van, maar ik heb hem toch zien vechte met een bandiet, dat de flarden eraf vlogen.’
‘Vertel eens,’ drong Kruimeltje aan, die zich opeens zielsgelukkig voelde in het
bezit van een vader met een groote snor en 'n gouwe horloge, en die vechten kon.
Wilkes porde het kacheltje nog eens op, deed wat kolen op het vuur en bij het
gezellige roode schijnsel zaten ze samen, Kruimeltje aan de voeten van Wilkes, zijn
arm om Moor heengeslagen en vol verwachting tot zijn vriend opkijkend.
‘Het is zoowat negen jaar geleden,’ begon Wilkes, ‘dat ik Harry Volker, je vader,
op de boot naar Amerika ontmoette. Ik was op weg naar de goudvelden, en alspoedig
hoorde ik van hem, dat hij ook naar Amerika ging met hetzelfde doel. Hij vertelde
mij, dat hij getrouwd was en een jonge vrouw had. Meer ben ik van hem nooit te
Chr. van Abkoude, Kruimeltje
35
weten gekomen, want Harry hield niet van veel praten. Toen we met de boot in New
York aankwamen, moesten we nog een week in den trein zitten, voor we aan het
doel van onze reis kwamen. Dat was de stad Denver in de staat Colorado.
In dien tijd was de stad nog niet, wat ze tegenwoordig is. Nu is het een moderne,
groote stad geworden, maar toen ter tijd was het een samenvoegsel van houten huizen
en ongeplaveide straten. Verlichting was er weinig des avonds en het meerendeel
der bewoners bestond uit goudzoekers, die er het gevonden goud weer kwamen
verteren. Er waren een paar winkels, die daar ‘stores’ heetten en alles was er
peperduur.
Harry en ik bleven er niet lang, want iedere dag kostte ons een hoop geld. We
kochten ieder een ‘outfit’, dat is een compleetstel benoodigdheden voor een langdurig
verblijf in de wildernis. Spaden, houweelen, waschkommen voor het stofgoud,
levensmiddelen, timmergereedschap, touwen, kookketels, ik weet al niet wat. Dat
konden we natuurlijk allemaal niet dragen en daarom kochten we een ezel, die de
vracht dragen kon en aan het klimaat gewend was. Een ezel is beter dan een paard
in dat geval, want een paard is schichtig, en bang van steile afgronden, terwijl een
ezel met de zwaarste vracht langs het kantje van een hooge rots voortstapt en zeker
van z'n voetstappen is. We hadden bitter weinig geld over, toen we klaar waren met
onze inkoopen, maar we hadden nu van alles, en genoeg levensmiddelen voor minstens
vijf maanden. Natuurlijk hadden we ook wapens gekocht, ieder een geweer en een
revolver voor zes kogels.
Aan het Gouvernements-kantoor kregen we de papieren voor een ‘claim’, dat is
een stuk grond, dat de regeering ons afstond ter ontginning, en daarmee ging het
laatste restje van ons geld er aan.
Chr. van Abkoude, Kruimeltje
36
We wisten weinig van het land af en van de gevaren, die er aan zoo'n onderneming
verbonden waren. Want indien men niet goed gewapend is en alleen, staat men bloot
aan roovers en dieven, om niet te spreken van de gevreesde koortsen, die daar den
vreemdeling aangrijpen.
Op zekeren morgen, heel vroeg, pakten we den ezel en begaven ons op weg. We
zouden drie dagen te loopen hebben, had de regeerings-beambte ons gezegd. Het
was een onbekend terrein in de goudvelden en er waren geen dorpen of steden op
minder dan honderd mijl afstand. Vol moed gingen we op pad, vergezeld van
gelukwenschen der mannen die achterbleven. Sommigen lachten spottend en noemden
ons‘greenhorns’, groentjes, weet je, en maakten allerlei vroolijke opmerkingen, maar
we lieten ons daardoor niet van de wijs brengen.
Het eerste gedeelte van onze reis bracht ons door een fraai landschap. Er waren
groote farms met groene weiden langs de Colorado rivier, hooge bergen met
pijnboomen begroeid en er heerschte welvaart en rijkdom in die streken. Maar den
tweeden dag werd de bodem woester en woester, we troffen steeds minder woningen
aan en ten slotte waren we in de wildernis aangeland. We maakten gebruik van een
compas, en een kaart, om de juiste plaats van onze ‘claim’ te vinden. Tegen den
middag van dien dag bereikten we een onafzienbare prairie, die we over te steken
hadden. Er groeide een hooge, harde grassoort, de grond was heuvelachtig en moeilijk
te begaan. Met den ezel achter ons aan sjokten we naast elkander voort. Eten hadden
we in overvloed bij ons, meest in busjes, maar water hadden we slechts voor korten
tijd. Ik kan me herinneren, hoe dorstig ik voortdurend was en telkens de waterkruik
aansprak.
‘Alsje zoo voortgaat met drinken,’ waarschuwde Harry, ‘zullen we spoedig zonder
water zijn.’
Chr. van Abkoude, Kruimeltje
37
‘We zullen toch zeker wel hier of daar een beek of bron vinden?’ vroeg ik.
‘Wees daar niet zoo zeker van. Men heeft mij verteld, dat er soms geen drup water
te vinden is voor dagen lang...’
Den eersten dag hadden we niet veel last van de zonnehitte gehad, omdat we door
een beschaduwde landstreek marcheerden. Maar hier in de wildernis, met alleen wat
droog, sprieterig gras en wat struiken als eenige plantengroei, brandde de heete zon
onbarmhartig op ons neer. Geen van beiden waren we gewend aan langdurig loopen
in zulk een hitte en daarom rustten we vaak. Tegen zonsondergang van den tweeden
dag zagen we rook opstijgen van achter een heuvel.
Harry wees er op en riep vroolijk uit:
‘Daar moeten menschen zijn.’
‘Zeker ook goudzoekers,’ meende ik.
We waren ongeveer op twee mijlen afstand van de plek, waar we de blauwe rook
zagen opkrinkelen en na onze schreden wat verhaast te hebben, waren we de plek
genaderd. Het was wel een weinig uit onzen koers, maar we waren zoo blij, een
teeken van menschelijk leven te zien, dat we ons het tijdverlies en den extra afstand
getroostten.
Maar we hebben er later leelijk berouw van gehad.’
Chr. van Abkoude, Kruimeltje
38
Hoofdstuk VI.
Hoe Kruimeltje's vader spoorloos verdween.
HIER wachtte de verteller even.
Hij porde het kacheltje nog eens op en stopte een versche pijp. Terwijl hij die
aanstak, vroeg Kruimeltje:
‘En ging mijn vader toen vechte met die manne?’
Wilkes lachte.
‘Ho-ho, niet zoo haastig,’ zei hij, ‘laat me rustig uitvertellen, of vind-je het geen
mooi verhaal?’
‘Nou en òf... maar vertel nou's van vechte...’
‘Wacht maar, dat komt ook. Nou dan, toen we rond den heuvel geloopen waren,
waar we den rook hadden gezien, bemerkten we drie mannen, die om een vuurtje
zaten. Ze kookten hun avondeten, dat hadden we al gauw gezien. Twee ervan sprongen
verschrikt op, toen ze ons met den ezel zagen aankomen.
‘Hallo daar... goeien avond!’ riep je vader hun toe.
Een gemompel was het antwoord. We kwamen naderbij en noemden onze namen,
vertelden waarheen we gingen en hadden in minder dan drie minuten méér gezegd,
dan wel goed voor ons was.
‘Ga zitten,’ zei de grootste kerel, een bus tomaten opensnijdend. ‘We gaan juist
wat eten en als jullie honger hebt, kun je hetzelfde doen. Je hebt zeker je eigen potje
bij je?’
‘Dat zal waar zijn,’ zei ik, ‘we hebbben genoeg voor maanden.’
Chr. van Abkoude, Kruimeltje
39
Dat was alweer teveel gezegd en de kerel keek zijn makkers van terzijde aan.
‘Nou, da's goed,’ zei-die, ‘wij zijn klaar met koken en je kunt ons vuur gebruiken.
Mijn naam is Lefty en m'n kameraads heeten Pat en Shorty. Pat heeft rood haar,
zooals je ziet, hij is een Ier en je moet uitkijken voor hem.’
Maar Pat glimlachte met een dom gezicht, hij zag er lang zoo kwaad nog niet uit.
Harry en ik maakten ons souper klaar, waarbij Lefty begeerige blikken wierp naar
onzen voorraad. Om kort te gaan, na het eten zaten we met ons vijven wat bij elkaar.
Lefty en Shorty waren het meest aan het woord en vertelden ruwe avonturen uit
mijnkampen en danshuizen. Beiden droegen reusachtige revolvers in holsters aan
hun riem en hun ongunstig voorkomen bewees voldoende, dat het een paar ruwe
gasten waren, die voor geen moord terugdeinsden.
Toen het goed en wel donker was, gingen we slapen. Harry en ik zetten onze tent
op en kropen er in met een paar dekens, want het begon al geducht kil te worden. De
drie mannen bleven om het vuur zitten rooken en schenen nog niet aan slapen te
denken, maar Harry en ik waren doodmoe van het loopen en het duurde niet lang,
of we waren in een diepen slaap gevallen.
Het kan misschien een uur later geweest zijn, toen iemand mij heftig aan den arm
heen en weer schudde.
Verschrikt keek ik op en zag de zwarte schaduw van een man, die zich over mij
heenboog.
Het was Pat, de man met het roode haar.
‘Luister, mister,’ zei hij op zachten toon, ‘jullie bent niet veilig hier. Shorty en
Lefty zijn van plan je allebei naar de andere wereld te helpen... ik kom je
waarschuwen... ik hoor eigenlijk niet bij hen...’
Chr. van Abkoude, Kruimeltje
40
‘Waar zijn ze nu?’ vroeg ik.
‘Bij de beek... kunnen dadelijk terugkomen.. wees voorzichtig... lieten mij achter
om het vuur aan te houden...’
Pat sloop weer uit de tent en ik wekte Harry. Met een paar fluisterende woorden
had ik hem gauw den toestand uitgelegd en je kunt begrijpen, dat we niet meer aan
slapen dachten.
We grepen allebei onze geweren en vulden ook de magazijnen van de revolvers.
Toen gingen we achter in de tent naast elkaar op den grond zitten, de geweren over
onze knie. Buiten was heldere maneschijn en de schaduwen van de omringende
boomen teekenden zich scherp op het tentdoek af.
We wachtten wel een kwartier... maar het eenige geluid, dat we vernamen, was
het ruischen van den nachtwind door de boomen en soms het verwijderde gehuil van
een hongerigen prairiewolf.
Maar toen hoorden we geritsel en gekraak van brekende takjes... zagen we iets,
laag bij den grond, naderbijsluipen. We openden wijder onze oogen en hielden den
vinger aan den trekker...
Toen teekende zich de schaduw van een hoed op het tentdoek af, dan een hoofd
en schouders... een der kerels kroop naar onze tent. Hij droeg een lang, dun voorwerp
in den mond, maar we konden niet onderscheiden wat dat was.
Het voordoek van de tent werd langzaam opgelicht en nu ontdekten wij het
grimmige gezicht van Lefty, die een mes tusschen de tanden geklemd hield.
Met een sprong was Harry bij hem en drukte hem den loop van het geweer tegen
de borst.
‘Handen op! En laat dat mes vallen...!!’
De bandiet schrikte van dien onverwachten aanval en gehoorzaamde, want het
geweer in Harry's hand was geen kinderspeelgoed.
Chr. van Abkoude, Kruimeltje
41
Hij hief beide armen omhoog en op dat oogenblik kwam ik nader.
Ongelukkigerwijze keek Harry naar mij om en van dat oogenblik maakte de roover
gebruik hem het geweer uit de handen te slaan en beenen te maken. Ik rende naar
buiten en zond hem nog een paar kogels na. Harry kwam nu ook naar buiten en samen
gingen we, wapens in de handen, naar het kampvuur.
Het vuur was op het punt uit te gaan en er was niemand in de nabijheid.
Een oogenblik later hoorden we getrappel van paardehoeven, dat zich meer en
meer verwijderde.
‘Ze hadden paarden,’ riep Harry uit, ‘wist jij dat?’
‘Ik heb geen paarden gezien, maar ik meen sporen aan hun laarzen gezien te
hebben,’ zei ik.
‘Wel, dan zijn ze er vandoor. Maar ik vrees, dat we van die heeren meer plezier
zullen hebben.’
Van slapen was dien nacht geen sprake meer, ofschoon we doodmoe waren en het
avontuur zeker onze krachten niet verfrischt had. Toch probeerden we om beurten
nog een dutje te doen, maar het was niet de moeite waard, we waren te onrustig
gestemd.
Met zonsopgang zetten we onzen tocht voort, na ons ezeltje gepakt en de
waterkruiken gevuld te hebben.
Het werd een snikheete dag, maar volgens de berekening van ons kompas, en na
de ligging van het land met onze kaart vergeleken te hebben, bemerkten we dien
middag ongeveer vier uur, dat we onze ‘claim’ bereikt hadden.
Het land zag er niet zeer gunstig uit en op het eerste gezicht bestond het uit zand,
struiken en een massa rotsen, waarvan afgebrokkelde stukken wijd en zijd verspreid
lagen. Gelukkig vonden
Chr. van Abkoude, Kruimeltje
42
we er een heldere beek, genoeg malsch gras voor ons lastdier en wat boomen. Nadat
we ons nogmaals vergewist hadden, dat dit werkelijk ons terrein was, begonnen we
uit te pakken. Ons ezeltje, bevrijd van zijn zwaren last, wentelde zich in het gras
rond en begon daarna met volle teugen uit de beek te drinken, welk voorbeeld wij
dadelijk volgden. Het water was heerlijk frisch en helder.
Wel, Kruimeltje, eindelijk was het doel van onzen langen en moeilijken tocht
bereikt en gingen we goud zoeken.
Eerst echter zetten wij onze tent op, die ons als voorloopig verblijf moest dienen.
Den volgenden dag begonnen wij een hut te bouwen en dat nam weer een paar dagen.
Ten slotte maakten we alles in gereedheid om het goud, dat we uit den grond zouden
halen, te wasschen en te zuiveren. We werkten den heelen dag metspade en houweel,
maar alles wat we opdolven, was zand en steenen.
We hielden echter vol, maar dag na dag verstreek en we vonden geen goud op
onze ‘claim’. De dagen werden weken en ten slotte verstreek een heele maand, zonder
dat we nog een korreltje goud gevonden hadden.
Toch hielden we den moed erin. De bandieten schenen ons vergeten te hebben en
lieten zich niet meer zien, we hadden plenty proviand en konden het best nog wat
uithouden. Een goudzoeker moet geduld hebben en volharding. Ieder pannetje zand
en steenen werd voorzichtig in de beek gewasschen, dat hielden we vol, ondanks de
onophoudelijke teleurstellingen. Maar eindelijk op een keer, toen ik weer aan het
wasschen was, zag ik het gele metaal glinsteren tusschen het vuil.
‘Goud!!!’ schreeuwde ik, ‘Harry, kom hier, we hebben het gevonden!!!’
Harry liet zijn gereedschappen in den steek en
Chr. van Abkoude, Kruimeltje
43
kwam haastig aanhollen. Hij keek naar het fijne stofgoud, dat ik in de hand hield, en
toen sprongen en dansten we allebei in het rond van pret. Nu zouden we rijk worden,
nu hadden we eindelijk ons fortuin gemaakt.
We werkten hard aan de plek, waar de goudader liep, graafden en hakten in den
rotsigen grond, vulden de pannen met gruis en waschten het uit aan de beek. En
telkens werd het kleine hoopje stofgoud grooter, soms was er een korrel bij, wat de
waarde bijna verdubbelde. Er moet echter heel wat arbeid gedaan worden, eer men
een handvol stofgoud heeft opgezameld, maar voortdurend werken beloonde onzen
ijver rijkelijk. We droogden het gewasschen goud en bewaarden het in kleine, linnen
zakjes.
Doodmoe van het zenuwachtig graven en wasschen hielden we pas op, toen de
zon geheel en al onderging. We hadden er zelfs ons avondeten door vergeten.
Vermoeid als we waren, maakten we ons eten klaar, zetten koffie, sneden wat ham
en openden een bus boonen. Tot onze verbazing waren de boonen bedorven. Harry
probeerde een tweede bus, maar die was al niet veel beter.
De eene bus na de andere werd geopend en nadat we er meer dan een dozijn voor
het gebruik hadden afgekeurd, troffen we eindelijk weer een bruikbare. Dat bracht
ons op de gedachte, onzen voorraad eens na te zien, en nu bleek ons, dat er veel
minder was, dan we gedacht hadden. De voorraad was in de verste verte niet
toereikend genoeg voor een maand, laat staan voor twee of drie. De handelaar had
ons bedrogen en ten slotte had hij ons een hoeveelheid bedorven bussen in de handen
gestopt, die geheel en al waardeloos waren.
‘Wel, Kruimeltje, we werkten iederen dag als slaven en onze goudvoorraad werd
met den dag
Chr. van Abkoude, Kruimeltje
44
grooter. Twee weken later besloot Harry, naar Denver terug te keeren, om meer
proviand in te slaan en het goud op een bank te deponeeren. Zoo gezegd, zoo gedaan.
We verlieten ons kamp en kwamen een paar dagen daarna veilig en wel te Denver
aan.
Stampvol was het in de groote danszaal van het hotel, waar we zouden overnachten.
Gekleurde guirlandes hingen aan de zoldering, er was een blauwe mist van tabaksrook
en de zaal was gevuld met mannen en vrouwen, die dansten. Meest mijnwerkers
waren het, maar er waren ook enkele gelukkigen onder, zooals wij, die de zakken
met goud gevuld hadden. Dat er op zulke slachtoffers geloerd werd, wisten wij toen
nog niet. Toch waren we zoo voorzichtig, ons goud niet onbewaakt te laten. We
namen een kamer met ons beiden en als één onzer die verliet, bleef de ander achter
om het goud te bewaken.
Harry wou graag de dansen eens zien en ging naar beneden. Hij bestelde een glas
bier aan de bar en wilde het juist uitdrinken, toen hij een bekend gezicht ontdekte,
dat hem alles behalve vriendelijk aanstaarde.
Bliksemsnel zette Harry het bierglas neer en trok zijn revolver... een schot klonk...
maar dat was uit het pistool van den ander. Die ander was niemand anders dan Lefty.
't Schot miste echter en je vaderschoot Lefty het pistool uit z'n hand, voor hij opnieuw
vuren kon. Met een woedend gebrul wierp Lefty zich op je vader, en beiden rolden
ze vechtend over den vloer. De dansmuziek verstomde en ieder maakte ruimte. In
een kring stonden mannen en vrouwen om de vechtenden, die verwoed op elkander
insloegen. Ik hoorde het lawaai en het geschreeuw der omstanders, en ik stak het
goud bij me en ging eens kijken. Juist op dat oogenblik trok Lefty een mes, hetzelfde,
waarmee hij
Chr. van Abkoude, Kruimeltje
45
ons in de tent dien bewusten nacht bedreigd had.
Maar je vader had het gauw gezien... hij beet Lefty in de hand die het mes vasthield,
en toen moest deze het wapen wel laten vallen. Harry schopte het in een hoek en
bracht Lefty een geweldigen vuistslag tegen zijn onderkaak toe, die den kerel met
een geloei als een os in elkaar deed zakken. Toen ging je vader bedaard naar de bar
terug en dronk zijn glas bier leeg.
De muziek werd hervat en een oogenblik later zwierden de dansers weer lustig
rond. Lefty verdween door een zijdeur.
Harry en ik gingen naar onze kamer terug en meenden, dat men ons nu wel met
rust zou laten. We gingen slapen en Harry bewaarde zijn goudkorrels onder zijn
hoofdkussen. Toen zei hij: ‘Wel te rusten, maat,’ en dat is het laatste, wat ik van hem
gehoord of gezien heb. Den volgenden morgen was hij verdwenen. Eerst dacht ik,
dat Harry wat vroeger opgestaan was en ik hem straks wel weer zien zou, maar de
hotelhouder vertelde mij, dat hij vroeg al vertrokken was en orders gegeven had, om
mij niet te wekken. Ik wachtte en wachtte... maar wie er ook verscheen... geen Harry.
Toen begon ik ongerust te worden en ging naar het gebouw van de Bank, waar hij
van plan was ons goud te deponeeren. Maar niemand had hem daar gezien, geen
mensch die hem kende. Ik wist in het eerst niet, wat ik doen moest... als een
wanhopige doorliep ik de heele stad, zoekend en vragend naar mijn besten vriend,
maar alles was tevergeefs. Drie dagen bleef ik op hem wachten in het hotel, het was
gelukkig, dat ik een gedeelte van het stofgoud in mijn kleeren verborgen had, want
nu kon ik dit op de bank inwisselen tegen dollars. Ik betaalde mijn rekening, kocht
een snelloopend paard en wat levensmiddelen en keerde naar ons kamp terug, hopende
Harry daar te vinden.
Chr. van Abkoude, Kruimeltje
46
Het reizen te paard ging natuurlijk veel sneller, en den tweeden dag bereikte ik reeds
het kamp. Stel je echter mijn verbazing voor, toen ik bij de hut aankwam en het
gezicht van Lefty mij aankeek.
‘Wat moet je hier?’ vroeg hij op barschen toon.
‘Dat wou ik juist aan jou vragen,’ antwoordde ik. ‘Dit is onze hut en onze claim,
en je zoudt er goed aan doen, zoo gauw mogelijk je biezen te pakken.’
De bandiet begon spottend te lachen.
‘Je bent zeker al vergeten,’ zei-die, ‘dat je kameraad mij de claim verkocht heeft?’
‘Verkocht?... Aan jou?’
‘Om je te dienen... hier is de koopbrief.’
De kerel duwde mij een papier onder den neus, en of ik het gelooven wilde of
niet... daar stond het zwart op wit... dat Harry Volker de claim wettig had
overgedragen aan Lefty.
Ik was buiten mijzelven van verontwaardiging, want ik begreep, dat ze dit papier
met geweld van mijn vriend verkregen hadden. Ze waren nu met hun vijven, een
overmacht, waar ik niet tegen opgewassen was.
Om kort te gaan, jongen, ik bleef in de buurt rondzwerven, hopend iets van Harry
te zien te krijgen, maar het was tevergeefs. Na vier weken gaf ik het op, wel
vermoedende, dat ze mijn kameraad vermoord hadden. Ik heb hem nooit weer gezien.
En toch zegt mij voortdurend iets, dat Harry Volker niet dood is, dat hij hier of daar
in Amerika nog springlevend is... Mijn geldvoorraad raakte meer en meer op en ik
besloot naar New York terug te keeren. Het ontbrak mij aan lust en moed om geheel
alleen de goudvelden in te gaan en al het werk weer van voren aan te beginnen. Ik
treurde over het verlies van Harry en keerde ten slotte als een diep
Chr. van Abkoude, Kruimeltje
47
teleurgesteld man naar Holland terug. Met de weinig overgebleven duiten heb ik me
toen dit zaakje gekocht en heb er een spaarduitje van kunnen overleggen. Soms
ontwaakt het verlangen in mij, om terug te keeren naar het Wilde Westen en Harry
te gaan zoeken.’
Hiersprong Kruimeltje, die gedurende het heele verhaal met open mond had zitten
luisteren, plotseling overeind.
‘Dan ga ik mee, Wilkes!’ riep hij uit. ‘Dan ga ik ook mee vader zoeke...’
Wilkes glimlachte en schudde het hoofd.
‘Daar ben je nog veel te klein voor, Kruimeltje, veel te klein en te jong.’
‘Maar ik kan ook heusch vechte, Wilkes, net als mijn vader... ik kan de heele buurt
wel an... en ik ben niet eens bang van de p'lisie... en van geen dronke vent... en van
niks niet...’
‘Wie weet,’ vervolgde Wilkes peinzend, ‘wie weet ga ik nog terug... ik heb hier
niemand om voor te leven... om voor te werken... en het zou me wat waard zijn, om
Harry z'n jongen bij hem te brengen... dan was m'n leven toch nog tot iets goeds
geweest...’
Het verhaal van zijn vader had diepen indruk op Kruimeltje gemaakt. Hij had maar
het liefst gewild, dat Wilkes oogenblikkelijk de eerste de beste boot naar Amerika
genomen had, om hem zijn vader terug te brengen.
Chr. van Abkoude, Kruimeltje
48
Hoofdstuk VII.
Moor helpt Kruimeltje - Kruimeltje helpt Moor.
KRUIMELTJE sliep dien nacht voor het eerst met Moor in de groote hangkast, waar
Wilkes met behulp van wat oude jassen en dekens een bed voor hem gemaakt had.
Moor vond het ook wat best, vooral toen zijn baasje hem ook met de 'deken toedekte
en zijn arm om hem heen sloeg.
Den volgenden morgen was Kruimeltje al vroeg op. Om Wilkes een plezier te
doen, begon hij den vloer van het winkeltje te vegen en zette theewater op. Daarna
maakte hij het kleine kacheltje aan, dat lekker snorde, toen Wilkes opstond.
‘Wel, jij bent een brave jongen,’ sprak hij, ‘en heb je lekker geslapen?’
‘Fijn,’ zei Kruimeltje, ‘en Moor ook.’
Na een ontbijt van thee en boterhammen met koek ging Kruimeltje de straat op.
Het was onmogelijk, hem langer binnen te houden, zijn hart haakte naar de straat,
waar hij leefde en opgroeide. Binnenshuis voelde hij zich benauwd en opgesloten,
kon hij niet ruim genoeg ademen. Wilkes liet hem begaan, wel begrijpend, dat hij
het kind van de straat niet met tooverslag kon veranderen. Maar vóór hij ging vroeg
Kruimeltje:
‘Zeg Wilkes... as nou mijn vader eens niet meer in Amerika was... as-die nou ook
eens in Holland was... dan zou ik hem ommers best tegen kunne komme?’...
Chr. van Abkoude, Kruimeltje
49
‘Natuurlijk...’
‘Nou... dan hoop 'k... da'k hem tegekom...’
En roetsch... was Kruimeltje met den hond de deur uit.
‘Hooliaadiéééé!!!!’
Z'n oorlogskreet klonk door de straat, opschrikkend de heele buurt. Hij trok zijn
pet met de klep op zij en begon weer een locomotief te imiteeren. Moor holde luid
blaffend om hem heen. Dan bleef hij plotseling stilstaan en keek naar een jongen
man, die met moeite een handwagen tegen een besneeuwde brug opduwde. De man
gleed telkens uit en gaf het ten slotte op, om zich heen kijkend voor hulp.
‘Meehelpe, baas?’ bood Kruimeltje aan.
‘Ja, vooruit, geef het wiel een zetje.’
Kruimeltje greep een der wielen en draaide het achterwaarts, zoodat de wagen
naar beneden begon te rijden.
‘Hoo stommeling... den anderen kant op...’
Kruimeltje grinnikte en herstelde zijn fout. De wagen kwam nu op de brug en
zonder te stoppen stuurde de man dien met een vaartje den anderen kant weer af.
‘Héé... krijg ik niks?’ riep Kruimeltje hem na.
Maar de man reed door, wat niet zeer verstandig was, want opeens kreeg hij een
sneeuwbal in den nek, die niet mis was.
Woedend zette de man den wagen neer en liep op Kruimeltje toe.
‘Duivelsche aap!’ schold hij. ‘Ik zal je een pak op je falie geve!’
Kruimeltje floot z'n hond, die dadelijk kwam aanrennen.
Met opgeheven hand kwam de man een stap nader en wilde juist Kruimeltje een
klap geven, toen Moor woest op hem aanvloog en naar zijn
Chr. van Abkoude, Kruimeltje
50
beenen hapte. Het geval trok de aandacht van de voorbijgangers en een talrijke groep
vormde zich spoedig om de twistenden.
Moor liet los en deed opnieuw een sprong, terwijl de man als een dolle met de
armen in het rond zwaaide, om zich het woedende dier van het lijf te houden. Moor
gromde en brulde en zette zijn tanden in 's mans kleeren, die nu al verscheidene
flarden vertoonden. De hond hing nu aan zijn jas en weigerde hardnekkig loste laten.
De nijdige kerel draaide als een tol in het rond, daarbij Moor rondzwaaiend als een
zweefmolen. De omstanders gierden het uit, vooral toen Kruimeltje een
sneeuwballen-bombardement opende op den man. Maar Kruimeltje's scherpziende
oogen ontdekten plotseling den glimmenden helm van een agent en daarom retireerde
hij wijselijk. Op eenigen afstand gekomen, gilde hij z'n strijdkreet:
‘Hooliaaadiééééé!!!’ uit, en geen seconde later kwam Moor aanhollen. Kruimeltje
streelde zijn kop en zei:
‘Goed gedaan, ouwe jongen... 'k wou, dat je 'm opgevrete had.’
Hij greep het touw, dat Moor altijd los om den nek had hangen, trok de klep van
z'n pet een beetje scheever en vervolgde z'n weg, luid galmend het eerste het beste
liedje, dat hem in de gedachten kwam.
Maar wat Kruimeltje ditmaal niet zag, was de agent, die het tweetal op een afstand
volgde. En toen de jongen met Moor voor een winkel bleef staan, greep de agent het
touw van Moor, griste het Kruimeltje uit de hand en nam den hond mee. Kruimeltje
gaf een schreeuw.
‘Héééé!!! dat is mijn hond!’
‘Kletspraat... jij mag die hond niet hebbe... je stuurt 'm op de menschen af... ik
heb 't wel gezien...’
Chr. van Abkoude, Kruimeltje
51
Met halfgesloten oogen en een bitteren trek om den mond gluurde Kruimeltje een
oogenblik zwijgend naar den agent. Hij begreep, wist bij ervaring, dat geweld hem
hier niet veel helpen kon, en daarom wou hij liever eens zien, wat de agent wel met
Moor zou doen. Hij bleef ze volgen en begon zachtjes Moor te fluiten. De hond rukte
aan het touw, maar toen tilde de agent hem op en droeg hem in zijn armen, om hem
't ontvluchten te beletten. In een paar minuten had hij het politie-bureau bereikt en
ging met den hond naar binnen. Ondertusschen was Kruimeltje erg verdrietig
geworden, vooral toen men zijn besten vriend het politiebureau binnendroeg. Hij
ging aan den overkant op een stoep zitten en al gauw kwamen de tranen te voorschijn.
Hijsnikte om zijn arm vriendje... want hij wist wel, wat er nu met hem ging gebeuren.
Straks zou de hondewagen komen van de Dierenbescherming en dan zouen ze Moor
meenemen en àfmaken... Stel je voor... Moor àfmaken... O, het was verschrikkelijk!
Hij liet zijn tranen den vrijen loop... maar opeens veranderde zijn gezicht... Hij veegde
de tranen met zijn mouw weg... en weer kwam die bittere trek, vol haat, om z'n
mond... haat jegens de wereld, die hem niets, niets gaf... en afnam datgene, wàt hij
nog had. Z'n moeder had hem verlaten... z'n vader was hem afgenomen... zoo'n
flinken, sterken vader, die goud had gegraven en misschien wel vermoord was...
Vrouw Koster... dat beetje moeder, dat hij nog aan haar had, was heengegaan... en
nou hadden ze Moor van hem weggenomen... z'n vriend en beschermer, die het voor
hem opnam, voor hem vocht... en nou gingen ze Moor doodmaken... zooals alles,
wat hij bezat, van hem afgenomen en doodgemaakt werd...
Chr. van Abkoude, Kruimeltje
52
Bitterheid en haat vervulden het hart van Kruimeltje... niemand, die ooit een
vriendelijk woord voor hem had, behalve dan Wilkes... maar de rest van de wereld
was hem vijandig...stootte hem uit... had geen plaats voor hem... Een wraakgedachte
kwam in hem op, die hij bliksemsnel ten uitvoer bracht, zonder aarzelen, zonder
talmen. Er was een druk verkeer van wagens en auto's en rijtuigen in die straat. Toen
nam hij een steen van den grond en slingerde dien met welgemikte kracht in de
richting van het politiebureau.
Een slag... een gekletter en gerinkel van glas, en de ruit viel aan stukken op de
straat. Agenten renden naar buiten in verschillende richtingen... maar niemand had
den dader gezien, die spoorloos verdwenen was. De reden daarvan was, dat Kruimeltje
zich midden in het wagengewoel begeven, vandaar den steen geslingerd had en toen
achter aan een auto was gaan hangen.
De gebeurtenis bracht zulk een ontsteltenis in de buurt, dat het verkeer in de war
liep en stopte. Tal van onschuldige voorbijgangers werden aangehouden en
ondervraagd, maar niemand kon eenig licht verschaffen. Langzamerhand zakte de
opwinding en keerde de rust in de straat weer terug, alsook Kruimeltje, die, nu zijn
wraak gestild was, kalm op eenigen afstand van het bureau het verdere verloop der
dingen afwachtte. Hij behoefde niet lang te wachten, want spoedig verscheen de
hondewagen en hield stil voor het bureau.
Voorzichtig stapte Kruimeltje nader.
Een beambte klom van den bok, wierp de leidsels over het paard en stapte naar
binnen. Een paar minuten later kwam hij weer te voorschijn met twee honden. De
eene, een geel mormel, dat er ziekelijk en verwaarloosd uitzag, droeg hij in
Chr. van Abkoude, Kruimeltje
53
z'n arm, de ander was Moor en die had hij aan het touw. Toen opende de man de
achterdeur van den wagen met een sleutel en legde den zieken hond erin.
‘Hooliaadiéééé!!!!!’
Met een ruk was Moor los en rende met Kruimeltje de straat uit... luid schreeuwde
de jongen zijn vreugde uit... luid blafte Moor... samen holden, sprongen, buitelden
ze in de sneeuw, renden vuilnisbakken ondersteboven, botsten tegen voorbijgangers
aan en waren in minder dan geen tijd uit het gezicht.
‘Wel heb je ooit!’ riep de man van den hondewagen, toen hij Moor en Kruimeltje
zag weghollen. Maar hij begreep het dadelijk... 't was een arme jongen en z'n hond...
En over zijn schouder keek hij naar het politiebureau, of daar iemand het ook gezien
had. Maar het geval ging, voor de politie althans, onopgemerkt voorbij en deze wist
niet beter, of Moor was goed en wel opgesloten in de kooi. De beambte haalde lachend
zijn schouders op, 't kon hem wat schelen. Hij nam de leidsels en klom op den bok.
Chr. van Abkoude, Kruimeltje
54
Hoofdstuk VIII.
Kruimeltje toont zijn goed hart.
WIE SOMS denken mocht, dat Kruimeltje een ondeugende, slechte jongen was, die
allerlei straatjongens-streken uithaalde, om anderen te plagen, heeft het mis.
Kruimeltje was niet ondeugender of slechter dan ieder ander kind, maar de
omstandigheden hadden van hem gemaakt, wat hij was. Indien het ventje opgevoed
was geworden in beschaafde kringen, met een tactvollen vader en een liefderijke
moeder, onderwijs ontvangen had van bekwame onderwijzers, die hem begrepen
hadden en wisten te leiden, ja, in dàt geval zou Kruimeltje een heel ander kind
geworden zijn. In den grond der zaak had hij een goed, medelijdend hart, wat zijn
liefde voor zijn hond bewees; hij had geweend om den dood van Vrouw Koster, die
hem toch schandelijk verwaarloosd had, hij verlangde naar het bezit van een vader
en moeder en, zooals verder in dit verhaal blijken zal, hij nam de zwakken in
bescherming en trachtte te helpen. Maar het onmeedoogende, harde leven in een
groote stad, die hem van den eenen kant naar den anderen joeg, hem ontnam wat hij
nog had, de onbarmhartige wereld, die hem niet kleedde, niet voedde, geen tehuis
gaf, maar agenten en meesters op hem afstuurde, die hem vertelden, dat hij leeren,
leeren moest, leeren met een leege maag en in lompen gehuld, die waren de schuld
van zijn ongelukkig lot. En het was geen
Chr. van Abkoude, Kruimeltje
55
wonder, dat er in de diepte van zijn hart een bitterheid was, ondanks zijn
onuitputtelijken levenslust en opgeruimdheid, een háát tegen allen, die hem dwingen
wilden, wetten te gehoorzamen, hem opsluiten wilden in een klas met boeken, zònder
hem te geven, wat andere kinderen kregen; ouderliefde, verzorging en liefdevolle
leiding.
Dienzelfden dag nog bewees Kruimeltje, welk een goed hart hij bezat en hoe gaarne
hij armen en zwakken hielp uit den nood.
Hij dwaalde met Keesje en Moor door de achterbuurten van de stad. Het was koud
en de sneeuw kraakte onder hun voeten. De kleine winkeltjes wierpen lichtplekken
op de witte straat, en voortdurend klingelden de schelletjes van de winkeldeuren, als
klanten in- en uitgingen. Naderend Kerstfeest was ook hier merkbaar, zelfs de armste,
onaanzienlijkste winkeltjes hadden nog uitstallinkjes van kerstartikelen, gebak en
suikergoed. Kruimeltje en Keesje sloegen geen verlicht raam over, ze vertelden
elkaar, wat ze graag hebben wilden, als de Kerstavond daar was, ze laafden zich aan
al het goedkoope moois, dat ze zagen en nimmer krijgen zouden. Moor snuffelde
hier en daar en volgde de twee kameraadjes trouw. Een nauw steegje gingen ze nu
door, om gauwer in een hoofdstraat te komen. Het was niet meer dan een slop en de
huizen waren er bouwvallig en ruw.
Op de stoep van een der armelijkste woningen vonden ze een klein, haveloos
meisje, dat bitterschreide. Haar verwarde, ongekamde haren hingen piekerig omlaag
en met 'r groezelige handjes wreef ze de tranen over haar wangetjes, dat heel haar
gezicht met zwarte vegen en kringen overdekt werd. Vóór haar op het straatje, in de
sneeuw, lag een aan stukken gevallen melkkan,
Chr. van Abkoude, Kruimeltje
56
wit met hard-blauwe bloemversiering. Het kleine ding snikte en jammerde wanhopig,
en telkens als ze weer door haar tranen heen de gebroken kan liggen zag, krampte
weer een huilbui los en schokten de tengere schoudertjes heftiger.
Kruimeltje en Keesje, als gewoonlijk de armen om elkaars schouders geslagen,
kwamen zingend aan, heel het steegje weergalmde van hun gezang. Bij 't meisje
bleven ze staan.
Kruimeltje boog zich tot haar over, keek naar de gebroken kan en vroeg:
‘Is dat je moeders kan, Leent je?’
Het kind knikte snikkend en een nieuwe huilbui barstte los.
‘Nou, je mot niet zoo huile,’ zei Kruimeltje ruwhartelijk, ‘je hoef zoo'n groote
schreeuwerd niet op te zette ... hou nou gauw je gezich dich ...’
Verbaasd keek het meisje hem aan. Ze kende Kruimeltje wel, iedereen kende
Kruimeltje, maar ze was benieuwd, wat hij voor haar doen zou. Want dàt hij wat
voor haar doen zou, wist ze. Kruimeltje hielp je altijd, al moest hij er voor stelen en
de gevangenis in.
‘Zoo,’ vervolgde Kruimeltje, ‘da's andere koffie... Huile geef niks... En wat kost
zoo'n melkkan wel?’
‘Wel vijftig cente,’ zei Leentje met 'n nauw weerhouden snik.
‘Gossie ... vijftig spie? Bee-je betoeterd, ik zie wel kans zoo'n ding voor 'n kwartje
te krijge ... voor niks wel...’
‘Voor niks...? Waar dan?’
‘In den winkel, natuurlijk... Je sneest 'r een ... niks an...’
‘Maar dat is stele...’
‘Pff ... wat zou dat dan nog?... As je piender bent, snappe ze je niet.’
‘Nee ... dat wil ik niet,’ besloot Lientje ferm.
Chr. van Abkoude, Kruimeltje
57
Dit maakte het geval moeilijk voor Kruimeltje. Als hij wat noodig had, noodig zie
je, dan nàm die het. Soms kreeg de politie je te pakken en dan ging je er achter, o
hee, dat was hem al zoo dikwijls overkomen. Maar Leentje wou het niet.
Toen opeens - vernuftig en vindingrijk als straatboefjes zijn - sloeg Keesje op zijn
knie en riep met van ondeugd schitterende oogen.
‘Gommeniekes ... ik wéét wat!!!’
‘Nou ... wat dan?’
‘Zeg Kruimeltje, wij hebben boven op zolder nog een heele zooi krante legge, zeg
jò, die gane me verkoope voor drie cente per stuk... Kom mee!’
Haastig liepen ze naar Keesje's woning, waar ze de oude couranten van den zolder
haalden. Ze namen er ieder een flink pak van onder den arm.
‘Weet je wat?’ zei Kruimeltje, ‘nou schuiven we er drie in mekaar en dan gaat-ie
fijn, hoor! Nou jij ook schreeuwe, je noemp maar wat op van moorde en ongelukke
en je verkoopt ze as vet!’
Een oogenblik later weerklonk op de Hoogstraat, die stampvol was van menschen
in Kerststemming, inkoopen doende voor de naderende feestdagen, het alarmeerende
geroep van twee jongens, die het Nieuwsblad te koop aanboden.
‘Nieuwwwwsblááád!!!!... Nou kee-je leze van de verrrrschrrrrikkelijke moord in
de Keizerstraat!! Twee vrouwe en drie agente doodgestoke ...’
En Kruimeltje schoot een drukke zijstraat in, liet zijn verbeelding den vrijen teugel
en schreeuwde, zoo luid hij kon:
‘Koopt en leest... Niéééuwsblad!!!... Vrrreeselijke brand in de Gevangenis!!
Driehonderd dieve en moordenaars losgebroke... Mense sluit je deure en rame...
Koopt en leest!!!!!’
Bij het hooren van die ontstellende gebeurtenissen kon het publiek zijn
nieuwsgierigheid niet bedwingen. De handen gingen in de zakken en de
Chr. van Abkoude, Kruimeltje
58
jongens hadden geen couranten genoeg. Al maarschreeuwend en centen in ontvangst
nemend, hadden ze spoedig de laatste krant verkocht en verdwenen even spoorloos,
als ze verschenen waren.
Ze holden terug naar de buurt, waar het meisje wachtte.
‘Zeg,’ zei Kruimeltje, staan blijvend voor een winkel, ‘hier verkoopen ze
melkkannen. Hoeveel centen nebben we?’
‘Ik heb er dertig,’ zei Keesie.
‘Ik drie-en-dertig,’ zei Kruimeltje. ‘Hoeveel is dat same ... honderd?’
‘La's kijke ... nee, 't is meer ... dertig en dertig is vijftig en drie is drie en vijftig.’
‘Kom mee den winkel in.’
Samen gingen ze naar binnen. Er waren heel wat klanten en de winkelier en zijn
vrouw hadden de handen vol, om ieder naar behooren te bedienen. Het was een
magazijn van huishoudelijke artikelen en er werden heel wat kerstcadeau's verkocht.
De jongens moesten een poosje wachten, voor ze aan de beurt kwamen maar eindelijk
vroeg de winkelier hen:
‘Wel, wat moeten jullie hier?’
Dat was geen vriendelijk begin en de man keek verdacht naar de armoedig gekleede
knapen.
‘Verkoop-ie melkkannen?’ vroeg Kruimeltje.
‘Ja, maar ik laat me door jullie niet voor den gek houwe ... melkkanne ... en dan
wou je me zeker vertelle: breek ze dan maar! Nee vrinde, maak maar gauw, dat je
de deur uitkomt!’
‘Maar we hebbe cente,’ riep Kruimeltje verontwaardigd uit, daarbij toonend een
handvol kopergeld.
‘O, da's wat anders,’ zei de man, ‘da's wat anders ... 'k dacht, dat je een grappie
met me wou make. Wat voor een melkkan moet het zijn?’
‘'n Witte met blauwe blommetjes,’ zei Keesie.
Chr. van Abkoude, Kruimeltje
59
‘Best, hier is er een. Die kost vijftig cent.’
‘Zeg,’ riep Kruimeltje uit, ‘die is net eender as die Leentje gebroken heit.
Goed, baas, die neme we maar.’
Toen de jongens de kan betaald hadden, bleven er tot hun verbazing nog dertien
centen over. Blij over den goeden afloop gingen ze met de nieuwe melkkan den
winkel uit. Maar buiten gekomen, bedacht Kruimeltje zich even.
Hij ging den winkel weer in en vroeg:
‘Baas, heb je nog meer van die witte melkkannen met blauwe blommetjes?’
‘Zeker jongen, nog genoeg.’
‘Mooi, breek z e dan maar !!!’ en rrrrt! was Kruimeltje de deur uit.
In een wip waren ze bij Leentje, die geduldig hun terugkomst afwachtte.
‘Hier Leen, en laat 'm nou niet weer uit je knuiste valle, hoor!’
En zonder verdere complimenten gingen ze weer verder, sloegen de armen om
elkanders schouders en galmden tweestemmig het schoonste straatlied. Toen hield
Kruimeltje opeens op en zei:
‘Jo ... we hebbe nog dertien cente en hier is een snoepwinkel!’
Ze kochten zuurballen en olienootjes en drop, waar Moor ook zijn deel van kreeg
en vonden, dat het leven nog zoo slecht niet bleek, als je maar piender was.
Chr. van Abkoude, Kruimeltje
60
Hoofdstuk IX.
Wilkes maakt een begin met kruimeltje's opvoeding.
KRUIMELTJE'S nieuwe vriend Wilkes had zich dien dag al meermalen verwonderd,
waar de jongen toch bleef. Want de man was van meening, dat Kruimeltje toch allicht
zou thuiskomen om wat te eten. Hemel, moest het kind dan den heelen dag zonder
eten rondloopen? Waarom kwam hij niet een boterham halen?
Maar Wilkes wist niet genoeg van Kruimeltje's leven en gewoonten, wist niet, dat
de jongen niet anders gewend was, dat hij zelden van Vrouw Koster op geregelde
tijden een maaltijd had gekregen en steeds maar zijn maag vulde met dingen, die hij
hier en daar langs de straat oppikte of van deze en gene kreeg. Maar Kruimeltje's
leven was in het geheel niet te vergelijken met dat van andere kinderen, in wier leven
netheid en orde regel zijn ... en dat wist Wilkes niet of dacht er niet aan.
Het was dan ook al elf uur in den avond, toen de jongen met Moor het winkeltje
binnenstoof, juist toen Wilkes ging sluiten.
‘Jongen,’ riep Wilkes verbaasd uit, ‘waar kom jij zoo laat vandaan?’
‘Laat?... Is het laat?’
‘Wel, 't is over elven.’
‘Da's niet laat ... ik ben naar de Koninginne-Bioscoop geweest ... fijn hoor, enne
d'r was een
Chr. van Abkoude, Kruimeltje
61
Indiaan, die achterna gezeten werd door 'n heele bende manne op paarde ... nou en
die konne me effetjes renne ... maar ze krege 'm niet te pakke ... hij sprong achter 'n
hoop steene en hij had 'n boog en pijle en pàts ... pàts ... daar schoot-ie op ze ... gossie
... hoe die kerels van d'r paarde viele ...’
‘Heb je geen honger, Kruimeltje? En waarom ben je den heelen dag weggebleven?’
‘O, ik weet niet ... d'r is zooveel te zien ...’
‘Maar jongen, wat doe je dan toch zoo'n heelen dag op straat?’
En toen ging Kruimeltje aan 't vertellen. Zittend op een kist in 't winkeltje, z'n
blauwe oogen schitterend, z'n gezicht groezelig, z'n handen ontoonbaar, z'n pet dwars
op de verwarde haren, verhaalde hij zijn lotgevallen van dien dag met al het bruisende
enthousiasme van den ervaren gamin.
Wat je doe zoo'n heele dag? Van alles ... je kwam tijd te kort. D'r gebeurde overal
wat en daar mos je natuurlijk bij zijn. Eerst vertelde hij van den knecht, dien hij
geholpen had, den wagen over de brug te duwen, toen van den agent, die hem Moor
afgenomen had en hoe hij den hond weer had teruggekregen.
Wilkes moest er hartelijk om lachen, maar dat ruiten ingooien vond hij toch wel
een beetje erg.
‘Heelemaal niet erg,’ vond Kruimeltje, ‘moete ze maar van Moor afblijve... Nou
enne toen benne we 'm gesmeerd ... 'n heel eind uit de buurt, hoor ... en toen kwamme
we op de groentemart ... en daar hebbe we appele gegete ... maar Moor lustte ze niet
... enne d'r ware mande vol kestanjers ... we hebbe d'r en handjevol van meegenome
om ze te late piepe op 't kacheltje van Ouwe Toon, die met z'n wagen op de hoek bij
de Raambrug staat... Moor lustte ook geen kestanjers... gek hè? Maar toen we voorbij
'n
Chr. van Abkoude, Kruimeltje
62
slager kwamme ... heb 'k een groot been voor Moor gekaapt... De vent zag het net
en smeet een bezem naar me kop, maar hij raakte mijn niet ... wel een brievebesteller
... nou en die an 't schelde en de slager weer terug schelde en 't was jammer datte ze
niet gonge vechte. Enne toen kwam d'r een knul anloope enne die had duvelsdrek ...
weet je wat duvelsdrek is? Van die stukkies vuurpoeier ... assie d'r op spoegt begint
het te brande... Ik verruilde vier kestanjes voor duvelsdrek, fijn hoor ... en toen kwam
Keesie. Die mos koffie hale voor z'n moeder en ikke mee. Nou, die kruidenier heit
'r schik van gehad, hoor... We stonge te wachte op andere mense in die winkel en
die vent ging azijn uit een ton in een flessie doen ... nou en ineens draait-ie zich om
en hijschreeuwt tege me: ‘Watsteek-ie daar in je zak? Wat hebbie daar in je hande?’...
Ik had heelemaal niks in me hande, alleen 't duvelsdrek en dat was van mijn... Maar
die vent an het raze ... geef dadelijk hier ... geef dadelijk hier ... enne toen stak-die
z'n hand uit ... heelemaal nat van de azijn ... enne toen lei ik 'r een stukkie duvelsdrek
op en dat gong ineens brande en gossie ... sprong me die vent in de hoogte en schelde
... want hij had leelijk z'n poot gebrand ... nou kon ik dat hellepe? Ik had niks
weggenome ... hij doch het maar ... afijn ik sjeesde 'm en toen Keesie met de koffie
kwam hebbe we same de vijge opgegete...’
Wilkes luisterde in stomme verbazing, begreep niet, hoe de jongen met zulk een
kalmte vertellen kon van diefstallen en kleine rooverijen, zonder het verkeerde
daarvan in te zien. Leugen en bedrog dieverij en oneerlijkheid hadden voor dit kind
van de straat niet de minste beteekenis, hij was er van jongs aan in groot geworden
en wist niet beter. Wilkes nam zich voor, Kruimeltje van nu aan
Chr. van Abkoude, Kruimeltje
63
een betere verzorging en leiding te geven en hem het onderscheid te leeren tusschen
goed en kwaad, het verschil tusschen mijn en dijn.
‘Enne toen kwamme we voorbij een meid, die bezig was de stoep te dweile ... toen
ze effe niet keek lei ik een stukkie duvelsdrek op de stoep en toen de meid met de
natte dweil er op kwam, sloeg 'r een vlam uit en die meid gilde: ‘de duvel zit in die
dweil!’ Watten onzin, hè? de duvel zat 'r ommers heelemaal niet in ..., enne toen
benne we naar de Vest gegaan, waar die schuite legge met kerstboome ... d'r lagge
d'r wel duizend millioen en honderd ... me hebbe voor de skipper wat boompies
weggebroch en we krege ieder een duppie en daar hebbe we sjokola en zuurtjes voor
gekoch en voor Moor drie cente worst ... en jó, ben ik me toch geschrokke ... zag ik
ineens die agent ... die Moor meegenome had ... en Moor liep vlak naast me ... nou,
ik er vandoor, maar 'k hem hem toch lekker nog effe een harde sneeuwbal tegen z'n
kop gemikt ... zoo'n hondedief...’
En Kruimeltje vertelde, vertelde, het leek alsof zijn woordenstroom niet te stuiten
was, het eene straatavontuur na het andere verhaalde hij aan Wilkes, die pàf zat.
‘Wel mijn jongen,’sprak de goede man eindelijk, toen Kruimeltje even ademhaalde
en een nieuw avontuur wou opzetten, ‘wel mijn jongen, ik zal je eens vertellen, wat
we gaan doen. In de eerste plaats zal ik je eens flink wasschen en dan zullen we
morgen eens zien, of we wat betere kleeren voor je kunnen koopen. Als je hier wilt
blijven en mijn vriendje wilt worden, kan je niet in die vieze lompen blijven
rondloopen. En je haar moet geknipt worden en als we met dat alles klaar zijn, zullen
we je eens in den spiegel laten kijken.’
Chr. van Abkoude, Kruimeltje
64
‘Wasschen? ... nieuwe kleeren? ... haarknippen?...’
Het was allemaal nieuw voor Kruimeltje.
In het keukentje was een groote waschkom en met behulp van Wilkes nam
Kruimeltje eens even zijn gezicht onderhanden. Dat hielp al dadelijk, toen de handen
en daarna nam Wilkes een schaar en begon zijn haar te knippen.
Toen Kruimeltje een kwartier later in den spiegel keek, schrikte hij.
‘Ben ik dat?’ vroeg hij.
‘Wie anders zou het zijn?’
Kruimeltje bleef een oogenblik in stomme verbazing naar zijn beeld in den spiegel
kijken, en toen begon hij te huilen.
‘Wat zullen we nu beleven?’ vroeg Wilkes, ‘waarom huil je nou?’
‘O Wilkes ... doe het niet ... dat ben ik niet ... zoo wil ik niet weze’...
‘Wat? Wil je zoo niet weze? Wil je dan liever vuil zijn en lange haren hebben?’
‘Ja ... ja ... ik wil niet zoo glimme ... kijk me neus is glimme ... en me oore ... kijk
me oore is rood zien ... 't bloed komp er zoo meteen door...’
Maar nu begon Wilkes eerst recht te schateren wat echter op Kruimeltje een
onverwachte uitwerking had.
‘Ik wil niet uitgelache worden ... ik wil niet voor gek rondloope met rooie oore en
zoo'n glimmende neus en zoo gek gezich...’
‘Maar jongen, da's van de groene zeep.’
Kruimeltje stampte met de voeten op den grond en begon harder te huilen.
‘Jij lacht me uit ... ze zalle me allemaal uitlache en da's jouw schuld... Kijk me
hare nou is ... kijk me hare nou is... O ... o ... o ... me hare benne d'r af ... ze benne
d'r allemaal af...’
Chr. van Abkoude, Kruimeltje
65
En hij wierp zich op den grond, trappend en schreeuwend en scheldnamen uitgillend....
beukend met de vuisten op den vloer, buiten zichzelven van opwinding. Zóó
ingeworteld was in hem de vrees voor orde, netheid, zindelijkheid en fatsoen, zoo'n
angst had hij voor het verlies van zijn teugellooze vrijheid, dat de minste aanraking
met regelmaat en correctheid hem de stuipen op het lijf joeg. Wilkes liet hem een
oogenblik uitrazen en zei toen kalm: ‘Je vader had altijd een schoon gezicht en
schoone handen en geknipte haren.’
Die woorden troffen doel.
‘Je vader was altijd netjes op zijn kleeren en gebruikte nooit leelijke woorden, hij
was altijd goed en vriendelijk en beleefd.’
Kruimeltje keek door zijn tranen heen Wilkes aan.
‘Ja zeker,’ vervolgde deze, ‘en als je vader je nu zag, zou hij zeggen: als mijn
jongen zich niet wasschen wil en geen haren geknipt wil hebben en geen fatsoenlijke
kleeren dragen ... dan wil ik hem niet hebben en zal ik wel een anderen jongen als
zoontje aannemen.’
Kruimeltje's oogen fonkelden.
‘Zou-die dat zegge? ... zou die dat zegge? ... dan zal 'k die knul een paar blauwe
ooge slaan ... en 'n bloedneus ... en z'n ribbe breke ... want het is m ij n vader, nietwaar
Wilkes, het is mijn vader?...’
‘Zeker is het joùw vader, maar dan moet je ook leeren om een nette, gehoorzame
jongen te worden, wil je me dat beloven?’
‘Zal vader dan geen andere jongen nemen?’ kwam er uit met een bedwongen snik.
‘Nee, natuurlijk niet ... want dan zou hij veel te veel van je houden, om je te willen
missen... Beloof je het dan?’
‘Ja ... Wilkes ... maar laat assieblief niet zoo
Chr. van Abkoude, Kruimeltje
66
me gezicht glimme met zoo'n rooie neus en rooie oore...’
Wilkes glimlachte en zei:
‘Dat komt, dat we een beetje veel groene zeep gebruikt en wat hard geboend
hebben, maar dat zal morgen wel beter zijn. Laten we nu een kop koffie drinken en
een boterham eten, en dan gaan we naar bed.’
Zoo deden ze en Kruimeltje ging weer in z'n hangkast slapen. Maar even keek hij
nog in den spiegel en het was alleen de herinnering aan zijn vader, die hem weerhield,
opnieuw in huilen uit te barsten.
Wilkes had den eersten steen tot verbetering gelegd, maar het zou nog heel wat
tijd en moeite kosten, eer het gebouw van Kruimeltje's opvoeding was voltooid.
Chr. van Abkoude, Kruimeltje
67
Hoofdstuk X.
Een angstige nacht. - kerstklokken.
DE TORENKLOK sloeg middernacht, toen Wilkes de tafel afruimde en zich gereed
maakte, naar bed te gaan. Doch eerst ging hij eens even zich overtuigen, of hij de
voordeur van het winkeltje wel op slot gedaan had. Hij ontstak een lucifer en
onderzocht de grendels van de deur. Alles bleek in orde en hij begaf zich ter ruste.
Het duurde echter geruimen tijd, voor hij in slaap viel, want het geval van Kruimeltje
hield zijn geest voortdurend bezig. Hij zou den jongen morgen eens in de nieuwe
kleeren steken, en probeeren, of hij niet een nuttig lid van de maatschappij van hem
kon maken. Jammer, duizendmaal jammer was het, dat zijn vader, Harry Volker er
niet was. Als diè er was, zou Kruimeltje wel spoedig veranderen, maar tot zoolang
zou hij, Wilkes, trachten een vader voor hem te zijn. Met die troostende gedachte
viel hij in slaap, weinig vermoedende, dat een groot gevaar hem in de onmiddellijke
nabijheid bedreigde ... een groot gevaar ... dat met één slag den loop van
omstandigheden zou veranderen!
Wilkes was altijd een zeer voorzichtig mensch. lederen avond sloot hij met zorg
de voordeur van zijn winkeltje. Dan overtuigde hij zich, of er geen onnoodig licht
meer brandde en er geen vuur meer in het kacheltje was. Maar dezen avond
Chr. van Abkoude, Kruimeltje
68
ofschoon hij als gewoonlijk die plichten vervulde, was zijn geest zoo vervuld met
Kruimeltje en diens toekomst, dat hij er heelemaal niet bij nadacht, toen hij het
afgebrande lucifertje wegwierp. En dit was iets, dat hij nooit gedaan zou hebben,
wanneer niet zijn gedachten geheel en al afgeleid waren geweest. Toen hij alles veilig
en wel dacht en zich ter ruste begaf, lag het stompje lucifer heel gezellig naast een
hoopje ouden rommel: wat uitgerafeld touw, papiertjes, wat houtsplinters.
Het kleine vonkje deelde zich aan de touwpluisjes mede en inplaats van een,
kwamen er wel vijf, zes vonkjes en die huppelden en sprongen van het eene vezeltje
naar het andere.
Ze vonden dat wel een aardig spelletje, want hoe meer ze dansten en sprongen,
hoe meer kameraadjes er bijkwamen.
Er trok een kille tocht door het huis langs den grond, een windje, dat eindelijk bij
de vonkjes kwam en het wel leuk vond om mee te spelen.
Fffffft ... blies het op de vonkjes en die vonden dat verbazend aardig. Ze gloeiden
hoe langer hoe meer van pure pret, en hoe meer 't windje blies, hoe grooter ze werden.
Toen al de vezeltjes opgegloeid waren, kwam het touw zelf aan de beurt. Al de kleine
vonkjes vereenigden zich nu tot een grooter, en dat kroop langzaam, heel langzaam
langs het touwtje op. Ffffft ... blies de wind weer langs den vloer en deed de vonk
wat sneller langs het touwtje gaan. Toen kwamen er plotseling weer een paar kleine
vezeltjes en die vatten vlam.
O, het was maar een heel, heel klein vlammetje, maar het puntje ervan likte eventjes
aan het randje van een vettig papier. Dat was lekker voedsel voor het vlammetje en
daarom likte het nog eens en nog eens en nu begon het papiertje
Chr. van Abkoude, Kruimeltje
69
ook te branden en de zaak begon gevaarlijk te worden. En nu het windje zag, welk
een pret het had met de vonkjes en de vlammetjes, begon het een beetje sterker te
blazen en dat deed het vette papier eerst goed vlamvatten. Er lag juist een houtje
dwars overheen, een splinter van een kist, en na een oogenblik begon ook dat den
smaak ervan beet te krijgen en brandde weldra lustig mee. Het werd een heel
vuurpartijtje daar in dien hoek en het mooiste was, dat er in de onmiddellijke nabijheid
een olievat stond. De vloer er omheen was vettig, en het vuurtje was nu al groot
genoeg geworden, om den bodem van het olievat te bedreigen. Onderwijl verbreidden
de kleine dartele vlammetjes zich ook in andere richtingen over den vloer, die helaas
op dat gedeelte niet al te zindelijk was en het vuur maar al te veel gelegenheid gaf
om voort te woekeren. En de tocht blies de miniatuurvlammetjes aan tot grootere en
grootere, het olievat zelve begon te branden, stak een kist met houtwol aan, waaruit
een groote vuurzuil plotseling hoog oplaaide...
Wilkes was juist in slaap gevallen, maar het was geen rustige, diepe slaap.
Onbewust draaide hij heen en weer, gekweld door droomen omtrent Kruimeltje en
zijn vader... Hij wentelde zich in zijn bed om en om, en stootte daarbij ten slotte zijn
hoofd zoo hard tegen den muur, dat hij ervan ontwaakte. Het trof hem, dat de lucht,
die hij inademde, benauwd was en rookerig en dat zijn oogen er pijn van deden.
Verschrikt door die gewaarwording sprong hij snel het bed uit. Een blik op de glazen
deur, die het winkeltje van de kamer scheidde, verklaarde hem in een seconde wat
er aan de hand was. Hij wierp de deur open, waardoor het vuur plotseling nieuwen
toevoer van lucht kreeg en een groote vlam hem
Chr. van Abkoude, Kruimeltje
70
tegemoetsloeg. De ontelbare,snel vuurvattende koopwaren brandden als pek en met
verbazingwekkende snelheid grepen de vlammen om zich heen. Wilkes deed een
snellen sprong achterwaarts en sloeg de deur weer dicht. De plotselinge schrik sloeg
hem op de keel ... hij wilde schreeuwen ... gillen om hulp ... maar er kwam geen
geluid... Het kamertje vulde zich nu geheel en al met rook...
De brandende olie gaf een verstikkenden walm, die de ademhaling belemmerde,
en radeloos van angst rende Wilkes naar de hangkast, waar Kruimeltje en Moor lagen
te slapen. Hij trok den jongen met een ruk overeind en plotseling keerde zijn
spraakvermogen terug.
‘Vooruit ... d'r uit ... de heele winkel staat in brand!!!!’
Kruimeltje opende de oogen en schrikte van den rooden gloed.
‘We moeten er door ... we moeten er door,’ schreeuwde Wilkes, ‘er is géén andere
uitgang.’
En het vuur in den winkelsnorde alsin een enorme kachel, de vlammen verslonden
de kistjes en doozen, het olievat stond op het punt te bezwijken en leek op zichzelf
wel een vuurzuil. Het was gelukkig, dat het niet luchtdicht afgesloten was, anders
zou een hevige ontploffing het gevolg geweest zijn.
Haastig greep Wilkes een ijzeren kistje met waardevolle papieren in de eene hand,
griste met de andere zijn kleeren van een stoel en trapte de deur in. Een zuil van vuur
sloeg hem in het gelaat, maar bliksemsnel greep hij de hand van Kruimeltje, die snel
zijn lompen bij elkaar gepakt had. De winkel was nu één vuurmassa .... en Wilkes
deinsde een oogenblik terug voor de ontzettende hitte. Het ergste vuur was echter
aan de muurzijde, waar de meeste koopwaren lagen
Chr. van Abkoude, Kruimeltje
71
opgestapeld, terwijl kleinere vlammen langs het midden der vloer speelden en nog
een kans van ontsnapping openlieten. Met twee sprongen waren Wilkes en Kruimeltje
er doorheen ... snel ontsloot de eerste de voordeur en daarop bereikten ze, doodelijk
verschrikt, maar veilig en gered, de straat. Haastig trokken zij wat kleeren aan, waar
ze tot nog toe geen tijd voor hadden gehad en toen pas dachten ze aan Moor. Ze
schreeuwden, gilden, tot plotseling Moor zich met een gehuil in de vlammen wierp
en in twee sprongen bij hen was. Kruimeltje omhelsde zijn vriend en Wilkes liet de
trap van het bovenhuis op, om de buren te wekken.
Er ontstond een paniek in het huis ... de bewoners kwamen schreeuwend en
jammerend de trappen af, de meesten ternauwernood gekleed... Weldra ontwaakten
ook de andere buren en het duurde niet lang, of de heele straat was in rep en roer.
Politieagenten bliezen hun brandhoorns en weldra hoorde men door alle
aangrenzende straten het angstig brandgeroep. Iemand telefoneerde de brandweer;
een stoombrandspuit begaf zich op weg en van tijd tot tijd verscheen er een van die
belachelijk-ouderwetsche handspuitjes, getrokken door een paarslaperige vrijwilligers
en waar de stad nog zoo trotsch op was, alsof het ten tijde van de Watergeuzen was.
Tegen den tijd, dat de eerste spuit gereed was om water te geven, hadden de vlammen
de eerste verdieping al verslonden en begonnen aan de tweede.
Dan verschenen er meer agenten, die ruimte maakten en de straat afzetten; de
spuiten werden, de een na de ander, in werking gesteld, maar het vuur had reeds
zulke vorderingen gemaakt, dat het huis niet meer te redden viel.
Wilkes, die dapper meehielp aan het blusschingsChr. van Abkoude, Kruimeltje
72
werk, droop van het water.
Kruimeltje was door buren aan de overzijde der straat in bescherming genomen
en sloeg het werk van de brandweer gade door het raam. Moor zat bij hem en beiden
keken angstig en bedroefd naar de vlammen, die langzaam aan het heele huis
verslonden. Moor zag zijn baasje droevig aan, alsof hij zeggen wilde:
‘Waar moeten we nu weer heen?’
Alle bewoners van het brandende perceel werden door buren onderdak gebracht
en zoo goed mogelijk verzorgd ... maar het huis brandde tot den grond toe af en de
brandspuitjes hadden er een heel werk aan, de nevengebouwen nat te houden en te
redden van vernietiging. Heel den nacht woedde het vuur voort en eerst tegen den
morgen waren de laatste vlammen gedoofd, bleef er van het groote pand niet veel
meer over dan een smeulende puinhoop.
Druipnat en huiverend van kou kwam eindelijk Wilkes naar zijn beschermelingen
kijken. Hij voelde zich uitgeput, halfbevroren en ziek, maar hij was toch blij,
Kruimeltje en Moor veilig en welverzorgd te vinden.
De vriendelijke buren maakten een bed op den grond voor Wilkes en Kruimeltje
en het duurde niet lang, of slaap en vermoeidheid overvielen den laatsten zoo, dat
hij weldra ingedommeld was. Wilkes echter kon den slaap niet weer vatten na zulk
een nacht van schrik en verwarring. Bovendien had hij koorts, veroorzaakt door het
voortdurend blootgesteld zijn aan water en winterkou. Hij rilde en gloeide
tegelijkertijd en voelde zich allerellendigst.
Na gedurende een uur getracht te hebben, den slaap te vatten, gaf hij het op en
wilde weer opstaan. Nauwelijks had hij zich echter halverwege opgericht, of hij zakte
weer in elkaar. Hij probeerde nog eenige malen, overeind te komen, maar hij
Chr. van Abkoude, Kruimeltje
73
bezat niet de kracht daartoe en zijn beenen weigerden, hem te dragen. Daarop overviel
hem zulk een geweldige, benauwde hoestbui, dat hij vreesde, erin te zullen stikken.
Hij begon om hulp te roepen en dat wekte Kruimeltje oogenblikkelijk.
‘Wat isser?’
‘Geef-me-wat-wa-ter ... jon-gen... Be-nauwd ... benauwd...’
Kruimeltje haastte zich, het gevraagde te halen en riep meteen den buurman. Deze,
een oude man met veel levenservaring, verscheen dadelijk. Hij had gauw gezien, dat
Wilkes ernstig ziek was en er spoedig een dokter voor hem gehaald moest worden.
Dat werd Kruimeltje opgedragen en geen half uur later was de geneesheer verschenen.
Hij onderzocht Wilkes, vernam van den buurman wat er den nacht gebeurd was en
schreef wat in zijn boekje.
‘Moet oogenblikkelijk naar het ziekenhuis vervoerd worden,’ sprak hij.
Wilkes hoorde het wel. - ‘Dat is goed,’ zei hij met een zwak glimlachje, ‘naar het
ziekenhuis ... dan bezorg ... ik die ... menschen ... hier geen last...’
Er werd een rijtuig besteld, Wilkes werd in een paar dekens gepakt, en vergezeld
van den vriendelijken buur werd hij naar het ziekenhuis gereden.
De armen om Moor heengeslagen, keek Kruimeltje het rijtuig na.
Hij huilde niet, z'n oogen waren droog, hij keek maar, keek maar...
O, hij was er al aan gewend om de eene teleurstelling na de andere te dragen ...
hij wist niet beter, of zóó was nu eenmaal zijn leven ... zóó was nu eenmaal de wereld
en het lot ... dat alles, alles van hem afnam...
- - - - - - - - - - - -
- - - - - - - - - - - -
Toen stond Kruimeltje op, keek nog even naar
Chr. van Abkoude, Kruimeltje
74
het afgebrande huis en liep met Moor de straat uit.
Waarheen?
Wat gaf het? Overal was hetzelfde. Overal was de harde, onmeedoogende wereld,
die immers toch geen plaats voor hem had?
En hij zwierf door de stad, hongerig, koud ... en Moor sjokte achter hem aan. Zijn
oude leven begon weer ... had eigenlijk nooit opgehouden ... alleen waren zijn haren
korter en zijn gezicht wat minder vuil ... maar niemand, die hem ietste eten gaf. Daar
gaf hij minder om ... hij kaapte wat hij noodig had ... broodjes, appels, peren, noten
... en 'n been voor Moor.
Zoo gingen de dagen voorbij. lederen avond werd hij in het Ziekenhuis een
oogenblik toegelaten bij Wilkes, die aan een hevige longontsteking leed. Iederen
avond zat hij aan het ziekbed van den eenigen vriend, dien hij in de wereld had. Ook
op Kerstavond ging hij erheen. Er was gezelligheid van veel menschen op straat en
er dreigde een sneeuwstorm. Dat vonden de menschen aardig, want dat maakte het
juist een gezelligen Kerstavond, nietwaar?
Op de ziekenzaal, waar Wilkes lag, hadden de verpleegsters ook een boompje
versierd.
Kruimeltje was er blij om, want nu zag zijn vriend tenminste iets van het mooie
kerstfeest.
‘Ben je nu al een beetje beter, Wilkes?’
‘O ja, heel veel beter,’ jokte de zieke. ‘Maar ik maak me zoo ongerust over jou,
Kruimeltje.’
‘Dat is niet noodig, Wilkes, dat is niet noodig. Ik heb zoo'n pret de heele dag met
Moor ... en we ete zooveel...’
‘Hoe kom je daar dan aan?’
‘O, dat krijge we wel,’ stelde Kruimeltje hem gerust, ‘we krijge overal wat.’
‘En waar slaap je vannacht nou weer?’
Chr. van Abkoude, Kruimeltje
75
‘In de schuit an de Vest ... nou, nog al niet emmes warm...’
‘O mijn jongen ... als ik weer beter ben, zal ik wel goed voor je zorgen, wacht
maar, tot ik hier vandaan ben...’
‘Ga je dan mijn vader zoeken, Wilkes?’
‘Vast en stellig.’
‘En mag ik dan mee naar Amerika om Vader te zoeken?’
‘Dat zullen we wel eens zien.’
‘Nou, dat zal fijn weze, hè?... Gistere vertelde 'k an een knul in de straat van me
vader ... enne toen begon die gannef te lache en zei, da'k niet eens 'n vader had en
dattie nooit goud gevonde had en astie wel goud gevonde had ... da'k dan niet zoo
arm zou weze ... was dat niet gemeen, Wilkes? Nou maar, ... 'k heb me die knul toch
een wat-je-kou op z'n toet gegeve, dattie moord begon te schreeuwe...’ Maar nu
kwam de verpleegster zeggen, dat Kruimeltje weer weg moest gaan. De zieke was
nog heel, heel zwak en mocht zich niet zoo opwinden. Daarom nam de jongen afscheid
van hem en beloofde, gauw weer terug te komen.
Toen Kruimeltje de poort van het ziekenhuis uitging was het weer beginnen te
sneeuwen. Een gure noordenwind joeg de vlokken op in dichte wolken en blies ze
tot hoopen tegen stoepen en huizen.
Kruimeltje had zich maar vroolijk gehouden tegenover Wilkes, maar eigenlijk
was hij zoo verdrietig, dat hij ternauwernood zijn tranen kon weerhouden, en af en
toe schokte een snik uit hem op. Moor, die geduldig in den sneeuwstorm had zitten
wachten, drong zich tegen hem aan, alsof hij warmte en dekking zocht. Kruimeltje
streelde hem even over den goedigen kop en zei zacht: ‘Zoete Moor...’
De Kerstklokken begonnen te luiden terwijl ze
Chr. van Abkoude, Kruimeltje
76
samen langzaam voortliepen... doelloos... Bombam... bombam... Kerstavond is
gekomen... Vrede op aarde ... in menschen een welbehagen...
Lekker verwarmde automobielen brachten warmgekleede menschen naar de kerk...
waar het orgel schoone kerstliederen speelde... anderen, gehuld in dikke winterjassen
en bontkragen, lièpen erheen en hadden schik in den sneeuwstorm... die het zulk een
mooi Kerstfeest maakte... Talrijker en talrijker werden de groepen kerkgangers, en
onwillekeurig volgde Kruimeltje den stroom.
De deuren van de kerk waren wijd open, een breeden bundel licht naar buiten
werpend... binnen pronkte een schitterend verlichte Kerstboom... ruischten
orgeltonen... De menschen gingen naar binnen, werden met een hartelijk
welkomstwoord ontvangen door kerkdienaars, die ze naar hun plaatsen leidden... en
ook Kruimeltje ging met Moor naar binnen... Hij dacht er niet bij na... hij volgde die
menschen maar en dacht... dat het wel aangenaam zou zijn daar binnen met al dat
warme licht en dien kerstboom en die wondermooie orgelmuziek...
‘Heidaar... wil je wel eens maken, dat je de deur uitkomt met dien hond?’
De koster stoof op hen af en zette ze ruw buiten de deur. En dan tot de menschen,
die juist de kerk binnentraden, zei hij, met den duim over zijn schouder wijzend:
‘Dat schorrimorri denkt maar, dat ze overal in kunnen.’ Waarop een deftig gekleede
dame antwoordde: ‘Zeker, het is schande... zoo'n brutaliteit.’
Met gebogen hoofd liep Kruimeltje om de kerk heen, langzaam kwam Moor achter
hem aan. Het leek wel, alsof alle gevoel uit hem wegtrok... alle levenslust, al zijn
moed om vol te houden. In een donkeren hoek van het kerkgebouw liet hij zich
neervallen, steunend tegen
Chr. van Abkoude, Kruimeltje
77
den muur. Hier was de wind niet zoo merkbaar, ofschoon de sneeuw er even dicht
neerviel.
Moor, half zittend, half liggend, drong zich tegen hem aan en legde zijn kop op
den schouder van zijn baasje. Kruimeltje sloeg de beide armen om hem heen, begroef
zijn gezicht in de warme vacht en schreide zachtjes...
En het sneeuwde, sneeuwde, sneeuwde... en vanuit de kerk klonk het plechtig
zingen der gemeente, begeleid door het groote orgel... ‘Stille nacht, heil'ge nacht...’
Kruimeltje hoorde het, terwijl de snikken door zijn kleine lichaam schokten... o,
hij voelde zich zoo moe, zoo moe... en zoo koud... Dichter kroop hij tegen Moor aan
en sloot de oogen.
Terwijl de kerstmuziek zachtjes tot hem doordrong en de sneeuw langzaam hem
met een wit kleed bedekte, viel hij in slaap, 't moede hoofd steunend op Moor, die
trouw de wacht hield.
Toen een uur later de groote kerkdeuren weer geopend werden en breede drommen
gelukkige menschen naar buiten kwamen, uitgeleid door stemmige Kerstliederen,
die het orgel speelde... toen allen huiswaarts gingen om zich in den familiekring te
vereenigen aan het Kerstmaal... toen zaten nog stil in den hoek buiten het kerkgebouw
de twee vriendjes... Kruimeltje en zijn hond, beiden overdekt met een dikke laag
sneeuw...
‘Vrede op aarde... In menschen een welbehagen...’
Chr. van Abkoude, Kruimeltje
78
Hoofdstuk XI.
In het gesticht voor onverzorgde kinderen. - waar is moor?
POLITIEAGENT de Boer liep met breede, zware stappen door de hooge sneeuw.
Handen in de diepe zakken van zijn warme dienstjas, kraag hoog op, helm wat dieper
over de oogen getrokken,stapte hij door den sneeuwstorm en wenschte zichzelf thuis
bij vrouw en kinderen, die nu om den Kerstboom zaten en liederen zongen. Hij keek
met een glimlach op naar de verlichte ramen der huizen waar hijschitterend versierde
kerstboomen pronken zag, en vanwaar kindergezang tot hem door klonk. De wind
werd er niet minder op, hij joeg de sneeuw op in witte wolken, deed ze opstuiven en
wierp ze neer in hoopen. Brrrr... deksels koud was het, zelfs veel te koud voor dieven
en inbrekers... Maar politie moest er nu eenmaal zijn en hij was gehard tegen wind
en weer.
Ondertusschen was het toch maar alles behalve aangenaam, zoo in dien
sneeuwstorm te loopen, die je adem afsneed en het kon in elk geval geen kwaad eens
even bij de kerk op adem te komen. Er waren daar van die beschuttende hoeken.
Juist tusschen die schuinoploopende steenen zuilen, waar hij allicht eens even kon
uitblazen en de sneeuw van zich schudden.
Zoo gezegd, zoo gedaan. Hè, het was hier een beetje uit den wind, hoewel d'r een
groote hoop
Chr. van Abkoude, Kruimeltje
79
sneeuw lag. Vreemd, hoe die sneeuw zich soms opstapelen kon in een hoek, waar
het heelemaal niet waaide. Wat was dat opeens? Bewoog de sneeuwhoop? Agent de
Boer porde eens in den hoop, schoof er wat sneeuw af en kreeg een pet te pakken.
Verbaasd bekeek hij het hoofddeksel, dan werkte hij de sneeuw weg en er kwam
een jongen te voorschijn, slapend, zijn armen om een hond geslagen. Beiden sliepen
als marmotten en tevergeefs trachtte de agent hen wakker te krijgen. Hoe hij den
jongen ook schudde, hij kon er geen leven in krijgen. Alleen de hond ontwaakte en
rekte zich uit.
‘Zeg-eres,’ zei de Boer tot den hond, ‘dat is me ook een mooie manier, om te gaan
slapen.’
Intusschen bleef de jongen onbeweeglijk, en de agent begreep, dat hij iets moest
doen om het kind hier vandaan te krijgen.
Gelukkig passeerde er een taxi.
‘Hei... taxi!!’ schreeuwde de Boer.
Geholpen door den chauffeur droeg hij den jongen en den hond in de auto en liet
zich naar het politiebureau rijden. Daar aangekomen, droegen zij de twee vriendjes
in de warme wachtkamer, waar de jongen al gauw bijkwam.
‘Wel-wel-wel,’ zei de dikke politie-commissaris, die juist een goed diner had
gehad en een fijne sigaar rookte achter zijn lessenaar, ‘daar hebben we warempel
Kruimeltje en zijn hond en dat nog wel op Kerstavond... wel-wel-wel.’
‘Lagen te slapen in een hoek bij de kerk,’ zei agent de Boer, ‘en als 'k nou niet
dacht, dat het een gewone hoop sneeuw was...’
‘Wel, da's een gekke plaats om je kerstmis te vieren, jongeman,’ hervatte de
commissaris, die in een gemoedelijke stemming verkeerde. ‘Ik zou je graag hier een
poosje houden, maar ik ben
Chr. van Abkoude, Kruimeltje
80
bang, dat je het trapje weer vol groene zeep smeert.Je ziet, ik heb een goed geheugen.
Is er nog koffie bij jullie, de Boer?’
‘Zal eens kijken, meneer.’
Er wàs. De agent keerde met een kop heete koffie terug, die Kruimeltje gretig
uitdronk. En ook kreeg hij er nog een paar sneden koek bij, die ter gelegenheid van
het Kerstfeest dien avond in het politie-bureau rondgedeeld was. Hij liet het zich
best smaken, doch bleef het stilzwijgen bewaren. Moor kreeg wat overgebleven
boterhammen van de agenten. Maar langzamerhand ontdooide Kruimeltje en werd
hij ook weer wat spraakzamer, vooral toen ieder vriendelijk tegen hem was.
‘Wel, mijn jongen,’ sprak de commissaris, ‘nu zal je je wel een beetje beter voelen,
denk ik. Vertel me nu eens, waarom je geen beter plaatsje hebt uitgezocht, om den
nacht door te brengen? Je bent anders toch wel slim genoeg, om je hier of daar een
plekje te veroveren, waar je allicht een beetje meer warmte hebt.’
‘O,’ antwoordde Kruimeltje, ‘het kon me niksschele... Wilkesleit in het Ziekenhuis
enne het huis is afgebrand en we benne de kerk uitgegooid...’
‘Zeker weer het een of ander daar uitgehaald?’
‘Heelemaal niks... we gonge d'r maar is in... om te kijke naar den kerstboom en
te luistere naar de meziek...’
‘Nou, je zal wel wàt gedaan hebben... anders zouen ze je niet eruit gezet hebben.’
Kruimeltje haalde de schouders op en keek naar den grond. Als ze hem niet
gelooven wilden, moesten ze het laten, het was hem volkomen hetzelfde.
‘Was je bij Wilkes?’ vroeg de commissaris.
Kruimeltje keek op en knikte.
‘Twee dage,’ zei-die, ‘en toen kwam d'r brand
Chr. van Abkoude, Kruimeltje
81
... Wilkes gaat naar Amerika... as-die beter is... om me vader te zoeke.’
‘Je vader? Is je vader in Amerika?’
‘Ja... Wilkes heit 'm gekend... ze hebbe same goud gegrave... 'n heeleboel... wel
honderd miljoen... maar dieve hebbe het me vader weer afgenome... en toen heit
Wilkes hem niet meer gezien.’
‘Dus het zou best kunnen zijn, dat je vader nog in leven is? En ben je ooit nog iets
van je moeder te weten gekomen?’
‘Nee... moeder wou niks van me wete...’
‘Wel Kruimeltje, we zullen eens zien, of we morgen niet wat voor je doen kunnen,
want zoo kun je toch niet voort blijven leven, nu je pleegmoeder dood is en Wilkes
in het Ziekenhuis.’
‘Ik ga met Wilkes naar Amerika... vader zoeke...’ zei Kruimeltje slaperig.
‘Ja? Wel, dat zullen we dan wel zien. Om te beginnen zal ik je een bed geven, dan
kan je eerst eens lekker uitslapen en morgen zal ik zien, wat ik voor je doen kan.’
Er werd voor Kruimeltje een bed in een der cellen opgemaakt en weldra was hij
weer ter ruste. Het was hier in elk geval beter dan buiten in den sneeuwstorm, al was
het dan ook maar een cel in het politiebureau.
- - - - - - - - - - - -
Volgens belofte trachtte de commissaris den volgenden morgen iets te doen, om
het lot van Kruimeltje te verzachten. De goede man kwam echter al gauw tot de
ontdekking, dat dit gemakkelijker gezegd was, dan gedaan. Kruimeltje behoorde tot
geen kerk, en dat scheen wel het voornaamste bezwaar te zijn, hem in een weeshuis
geplaatst te krijgen. Geen der weeshuizen kon hem om die reden toelaten, maar er
was den commissaris gelukkig een adres bekend van een
Chr. van Abkoude, Kruimeltje
82
particuliere inrichting, waar onverzorgde en verlaten kinderen van allerlei richting
werden opgenomen. Het was een liefdadige Vereeniging, die een groot huis in de
stad gehuurd had, waar met groote letters op den voorgevel te lezen stond:
Gesticht voor onverzorgde kinderen.
Het gesticht werd onderhouden door vrijwillige bijdragen van weldadige stadgenooten,
maar die geldelijke giften schenen niet erg ruimschoots toe te vloeien, wat wel aan
een en ander te merken was. Het waren echter niet allen weesjes, die daar verzorgd
werden. Menig kind was erheen gebracht door familieleden, die zich liever van de
zorgen voor de kleine wenschten ontheven te zien en ervoor betaalden. Deze kinderen
hadden het in het gesticht veel beter, dan degenen, voor wie in het geheel niets betaald
werd.
De vriendelijke commissarisstelde zich in verbinding met den Vader en de Moeder
van dit gesticht, met het gevolg, dat er een plaatsje voor Kruimeltje werd gemaakt
en hij er nog dienzelfden dag werd heengebracht door een der agenten.
Ze werden eerst in het kantoor van het gesticht gebracht, een ongezellige, koude
en schamel gemeubileerde kamer, die op Kruimeltje, hoewel hij niet veel moois
gewend was, een onaangenamen indruk maakte. Terwijl ze wachtten op een bank
en het jongetje, dat de deur geopend had, den Vader van het Gesticht ging halen,
speelde Kruimeltje met het medaillon, dat hij sinds twee dagen om den hals had
hangen. Het gouden hartje verborg hij altijd angstvallig onder zijn kiel.
Eindelijk kwam de directeur van de inrichting, die gewoonlijk met den naam
‘Vader’ aanChr. van Abkoude, Kruimeltje
83
gesproken werd, het kantoor binnen. Hij leek geen bijzonder vriendelijk mensch,
had een krakerige stem en scheen niet erg met zijn betrekking in zijn schik te zijn.
Hij werd op den voet gevolgd door de Moeder, die het volkomen tegenbeeld was
van haar man. Het was een goedige, vroolijke en vriendelijke vrouw, een echte dikke,
goedige Moeder, die het wel met haar beschermelingen meende. Vader Keyzer zette
zich achter een groene tafel en zijn vrouw nam naast hem plaats.
Hij strekte zich uit in zijn volle lengte, stak zijn dunne steltbeenen onder de tafel,
keek met halfgesloten oogen over zijn grooten bril en begon op een krakerigen toon:
‘Wat is de naam van dit kind?’
‘Kruimeltje,’ antwoordde de agent.
De Vader van het gesticht trok de wenkbrauwen hoog op en herhaalde langzaam:
‘Krui-mel-tje...?’
De agent lachte en de Moeder lachte mee.
‘Die naam is hem jaren geleden gegeven, omdat hij zoo klein is,’ verklaarde hij.
Kruimeltje sprong op.
‘Harry heet ik,’ riep hij uit. ‘Harry Volker en me vader is in Amerika en ik ga met
Wilkes me vader zoeke en ik wil niet in een gesticht.’
‘Tut-tut...’ suste de Vader. ‘Kinderen hebben hier geen wil.’
‘Ik wil hier niet zijn,’ herhaalde Kruimeltje, ‘ik loop toch weer weg.’
‘Daar zal je geen kans toe hebben,’ antwoordde de vader, ‘we hebben een grooten
hond hier en die haalt je toch weer terug.’
‘Heb je een hond hier?’ vroeg Kruimeltje met schitterende oogen. ‘Dat is fijn. Ik
heb ook een hond en dan kenne ze bij mekaar in een hok.’
‘Neen ventje,’ sprak nu de Moeder op vrienChr. van Abkoude, Kruimeltje
84
delijken toon, ‘honden kunnen we in de inrichting niet toelaten, alleen kinderen.’
‘En je hebt zelf een hond,’ merkte de jongen op.
‘Heelemaal niet, Vader zei dat maar, om je bang te maken.’
‘Ik ben niet bang van honde,’ was het verontwaardigde antwoord, ‘ik ben van niks
niet bang en van hem ook niet.’ Daarmee bedoelde hij den brommerigen Vader van
het gesticht.
‘Houd je mond,’ sprak deze geërgerd. ‘Waar woon je?’
Kruimeltje zweeg.
‘Versta je me niet? Ik vraag, waar je woont.’
‘Ik kan niet me mond houwe en antwoord geve,’ zei Kruimeltje zeer terecht,
waarop de agent het uitproestte.
‘Waar woon je?’
‘Overal en nergens.’
‘Waar is dat? Wat beteekent dat?’
Maar nu nam de agent, die er genoeg van begon te krijgen, het woord.
‘Neem me niet kwalijk,’ sprak hij, ‘maar als u zoo goed zoudt willen zijn mij de
vragen te stellen, inplaats van met dit kind ruzie te maken, kunnen we beter
opschieten.’
‘Dat is mij hetzelfde,’ sprak de Vader, ‘als ik maar een antwoord op mijn vragen
krijg.’
In minder dan vijf minuten waren nu alle vragen kort en krachtig beantwoord en
kon de jongen tot de inrichting toegelaten worden.
‘En Moor?’ vroeg Kruimeltje, die geen oogenblik zijn vriendje uit de gedachten
verloren had.
‘Wie is Moor?’ vroeg de Vader.
‘Mijn hond.’
‘Geen kwestie van, geen honden in het gebouw.’
‘Wie mij neemt, krijgt mijn hond ook,’ sprak Kruimeltje op beslisten toon. ‘We
laten mekaar nooit in den steek.’
Chr. van Abkoude, Kruimeltje
85
De agent fluisterde den Vader iets in het oor, waarop deze knikte.
Toen werd Kruimeltje naar een groot vertrek gebracht, waar een twintigtal jongens
bijeen zaten. Hij was ervan overtuigd, dat Moor buiten op hem wachtte en hier blijven
in dit gesticht deed-ie toch nooit.
Wat hij echter niet zag, was dat de agent Moor aan het touw meenam. De hond
keek herhaalde malen om, of zijn vriendje niet achter hem aankwam. Een paar malen
zelfs trachtte hij zich los te rukken, maar de agent had hem stevig vast en nam hem
mede naar het bureau, waar straks de hondewagen wel weer verschijnen zou, om de
opgevangen dieren van den vorigen dag af te halen. Die werden dan naar het
hondepark gebracht en indien de eigenaar zich niet binnen drie dagen aanmeldde,
pijnloos afgemaakt.
Ondertusschen maakte Kruimeltje met zijn nieuwe omgeving kennis en kwam hij
al gauw tot de ontdekking, dat de kans van ontvluchten niet heel moeilijk was.
Het gebouw bevatte een eetkamer, een speelzaal, een waschlokaal en op de
bovenverdieping was de slaapzaal en de woning van Vader en Moeder Keyzer.
De ruime kamer, waar Kruimeltje werd binnengeleid, en waar een aantal kinderen
om een lange tafel geschaard zaten, was de eetzaal. Alles was er kraakzindelijk en
wel onderhouden, er was orde en netheid in alles. De kinderen waren er echter minder
goed aan toe, ieder droeg zijn eigen kleeding of wat hem daarvoor gegeven was.
Daar had je bijvoorbeeld Spijker, een jongen van elf jaar, die zijn naam eer aandeed,
want hij was net zoo dun en mager als een spijker. Hij was een ‘dankie-meheertje,’
zooals de kinderen genoemd werden, voor wien niets werd
Chr. van Abkoude, Kruimeltje
86
betaald.
Dan was er Daan, die den sierlijken bijnaam ‘Buikie’ droeg, wat aan zijn omvang
te wijten was. Hij was een halve wees, zijn vader reisde en betaalde voor hem, wat
aan alles te merken was. Buikie had een onverzadigbaren eetlust en hem was
toegestaan, de beste beetjes uit den schotel te nemen, terwijl dan de anderen kregen,
wat er overgebleven was. Hij ging beter gekleed dan de anderen, maar werd in geen
ander opzicht voorgetrokken. En verder was er een aantal stumpertjes, die zich
tevreden hadden te stellen met wat het gesticht hun gaf, al was dat niet bijzonder
veel.
Het was juist tijd voor het middagmaal en aan Kruimeltje werd een plaatsje
gewezen aan de lange tafel. Buikie zat links, Spijker rechts van hem. Toen kwam al
gauw de Moeder met een gevulde soepterrine, die zij op het midden van de tafel
zette. Dan bracht zij een schotel met brood waarop Buikie onmiddellijk een hevigen
aanval deed. De anderen keken glurend naar hem, maar bleven geduldig wachten,
tot zij hun deel kregen. Niet echter Kruimeltje, die niet beter wist en zich ook rijkelijk
van het brood bediende.
‘Ho-ho,’ riep de Moeder, ‘allemaal wachten tot ik je geef.’
‘Wel, hij neemt toch ook,’ zei Kruimeltje, op Buikie wijzend.
‘Doet er niet toe, allemaal wachten.’
Moeder deelde de soep rond, en Buikie viel er op aan als een uitgehongerd dier.
Hij slurpte zoo verschrikkelijk, dat Kruimeltje hem met verbazing aanzag.
‘Zeg,’ sprak deze tot Buikie, ‘heb jij wel is het stoomgemaal gezien aan de Vest?’
‘He-watte?’
Kruimeltje herhaalde de vraag.
Chr. van Abkoude, Kruimeltje
87
‘Nee-waarom?’
‘Dat maakt nog niet eens zoo'n herrie als jij. Gommes, jij eet als een nijlpaard...’
De kinderen grinnikten, hoewel ze niet hardop durfden lachen, want juist kwam
de Vader binnen en zette zich plechtig en waardig aan het hoofdeinde van de tafel.
Hij merkte echter het lachen van de kinderen op en vroeg aan een hunner:
‘Wat is er te lachen?’
Het jongetje durfde niet te antwoorden, maar Kruimeltje was zoo vriendelijk, hem
uit die verlegenheid te helpen, door vrijmoedig te zeggen:
‘Ik zei, dat Buikie eet als een nijlpaard en hij maakt nog meer lawaai dan een
stoomgemaal.’
De Vader keek verbaasd op bij dien openhartigen uitval, iets, wat hij hier in het
geheel niet gewend was. Bovendien was Buikie de beschermeling, het lievelingetje,
voor wien betaald werd, goèd betaald werd, en dien ze vreesden te verliezen, als het
hem niet naar den zin werd gemaakt.
Vader Keyzer uitte zijn verbazing door te zeggen, dat hij dergelijke brutaliteit niet
afwachtte en Kruimeltje zonder eten naar boven zou sturen, als hij weer zoo iets zei.
Maar de man hield er geen rekening mee, dat Kruimeltje een kind van de straat
was, openhartig en vrijmoedig, zich nietstorend aan wetten en bepalingen, een halve
wilde, die geleefd had van wat hij kaapte, geen eerbied had voor gezag en alleen
zwichtte voor overmacht. Kruimeltje liet zich nimmer tegen zijn wil aan banden
leggen, zelfs niet door Vader Keyzer.
Ondertusschen werd de maaltijd voortgezet, waarbij vooral Buikie zich dapper
weerde.
En vader waagde het daarop een vraag te doen aan Kruimeltje:
‘Hou je van boeken lezen?’
Chr. van Abkoude, Kruimeltje
88
Kruimeltje verstond het niet en zei tot Buikie:
‘Wacht is effetjes met ete...’
Deze hield verwonderd op en toen vroeg Kruimeltje beleefd: ‘Wat?’
‘Of je houdt van boeken lezen?’
‘Heelemaal niet,’ zei Kruimeltje, en toen tot Buikie: ‘Eet nou maar weer door.’
Toen de maaltijd afgeloopen was, zeer tot de verbazing van Kruimeltje, die juist
honger begon te krijgen, werden de kinderen naar de speelzaal gebracht, waar ze
verder den middag zouden doorbrengen. Kruimeltje ondertusschen dacht aan zijn
vriendje Moor, die buiten op hem zat te wachten, zooals hij vermoedde. Moor moest
erin, en zou erin, en als ze Moor niet wilden hebben, dan wilde hij evenmin hier
blijven... misschien liep-ie in elk geval wel weg.
Zonder zich aan iets of iemand te storen, liep hij de speelzaal uit en begaf zich
naar de voordeur.
Maar daar kwam de Vader op hem af, die hem juist bemerkt had.
‘Heidaar, wat moet jij daar?’ riep hij Kruimeltje toe.
De jongen was daardoor niet uit het veld geslagen en zei kalm:
‘Niks... d'r staat iemand op de stoep...’
Daarop opende de Vader de deur, maar er was niemand.
Kruimeltje had zich intusschen verscholen onder de trap en keek vandaar, hoe de
ander de deur van binnen opende. Toen de vader onverrichterzake terugkeerde en
vergeefs naar Kruimeltje zocht,sloop deze op de teenen naar buiten en floot z'n hond.
Maar Moor kwam niet te voorschijn.
Dat vond Kruimeltje al heel vreemd, Moor kwam altijd dadelijk.
Hij verschool zich in de gang van een naburig
Chr. van Abkoude, Kruimeltje
89
huis, floot af en toe eens, maar kwam ten slotte tot de ontdekking, dat zijn vriendje
hem verlaten had. Kruimeltje was slim en vlug van denken. Het leven op straat had
hem geleerd snel te denken en te handelen. En nu overlegde hij, dat als Moor er niet
was, iemand hem meegenomen moest hebben. En dat die iemand natuurlijk de agent
moest zijn. Als dat waar was, dan zou Moor naar het politiebureau gebracht zijn en
vandaar door den hondewagen meegenomen naar het hondepark.
Die gedachte deed Kruimeltje opspringen. Als een pijl uit den boog rende hij de
straat op. Hij bleef doorrennen tot hij geheel en al buiten adem was.
Chr. van Abkoude, Kruimeltje
90
Hoofdstuk XII.
De ontsnapping van een ter dood veroordeelde.
HET HONDEPARK, waar de politie de losloopende honden heenzond, was gelegen
buiten het zuidelijk gedeelte van de stad, op een open terrein. Het bestond uit een
tweetal lage gebouwtjes, waarin hokken gemaakt waren. Het tweede huis bevatte
een kleine woning voor den beambte, die er voortdurend de wacht hield en de dieren
voederde.
Het was laat in den namiddag, toen Kruimeltje het Hondepark bereikte. Het was
al donker geworden, maar de witte sneeuw verlichtte den weg en den omtrek duidelijk.
Kruimeltje had maar één wensch en één gedachte: om zoo spoedig mogelijk zijn
vriendje Moor terug te hebben en hem te bevrijden van een wissen dood. Hij moèst
en hij zoù Moor hebben, het kostte wat het wilde.
De bewaker van het Hondepark, een oudgediende, die een goedig man was, kwam
juist naar buiten om de ronde langs de gebouwen te doen, toen hij Kruimeltje aantrof.
Nu opgepast, dacht de jongen bij zichzelf, want als ik hem zeg, waarvoor ik kom,
stuurt-ie me weg.
‘Wel vrindje,’ begon de man op vriendelijken toon, ‘waar is de reis heen?’
‘Ik weet niet,’ begon Kruimeltje, ‘ik ben koud en ik heb honger.’
Chr. van Abkoude, Kruimeltje
91
‘Waar woon je?’
‘Nergens.’
‘Nergens? Heb je geen ouders en geen tehuis?’
‘Nee... misschien heb ik een vader... in Amerika... ik ga hem zoeken.’
‘Wel jongen, ik heb misschien wel wat koffie en brood voor je, maar eerst moet
ik de ronde doen. We hebben hier een massa honden, weet je, en die moeten bewaakt
en verzorgd worden.’
‘Honden?’ vroeg Kruimeltje, die zich onnoozel hield, ‘heb je hier honden?’
‘Zeker, het is hier het Hondepark, waar ze al de losloopende honden heen sturen.’
‘En wat doe je met al die honden?’ vroeg de jongen, terwijl ze naar den achterkant
van de gebouwen liepen.
‘We houden ze hier drie dagen,’ zei de man. ‘Kijk, we hebben hier drie afdeelingen,
A, B en C. Den eersten dag gaan de nieuw aangekomen honden in A, den tweeden
dag breng ik ze over in B en den laatsten dag in C. Heeft de eigenaar zich voor dien
tijd niet aangemeld, dan gaan ze den vierden dag in de gaskamer.’
‘De gaskamer?’
‘Ja, ik zal 't je zoo meteen laten zien.’
Kruimeltje's hart bonsde in de keel. Hij was bang en blij tegelijk. Bang voor wat
er met Moor kon gebeuren, blij omdat hij bijtijds zijn vriendje redden kon. De bewaker
nam Kruimeltje mee langs de hokken. Een menigte straathonden waren daarin
opgesloten, sommigen wachtend de komst van hun meester, die ze weer weg zou
halen, anderen die heelemaal geen meester hadden, op den dood, uit wiens klauwen
niemand hen meer kon bevrijden. Er waren groote en kleine dieren, witte poedels en
grijze Deensche doggen, levendige foxterriers en afgedankte trekhonden.
Chr. van Abkoude, Kruimeltje
92
‘Hier,’ vertelde de man, ‘hebben we afdeeling A.’
‘Zijn dat de honden van vandaag?’ vroeg Kruimeltje, die snel rondkeek en de
honden één voor één inspecteerde.
‘Ja,’ was het antwoord, ‘deze zijn vanmorgen twaalf uur binnengebracht.’
De honden hieven een algemeen geblaf aan, toen de twee binnentraden. Maar de
waker was er aan gewend en nam er heelemaal geen notitie van.
‘Waf-waf-waf!!!’
Dat was Moorsstem, Kruimeltje herkende die direct boven de andere uit. Hij keek
in de richting, vanwaar hij Moors geblaf hoorde komen... en jawel, daar zat zijn
vriendje. Opgesloten met een anderen hond in een getraliede kooi!
Kruimeltje had wel naar hem toe willen vliegen en hem eruit halen, maar dat zou
natuurlijk al heel dom geweest zijn. Want ofschoon de bewaker een goed en
vriendelijk man was, je kon wel merken, dat hij goed op de dieren paste en er niet
één zou laten ontsnappen. Neen, Kruimeltje hield zich precies, alsof hij Moor in het
geheel niet kende. Moor vond dat erg vreemd, hij had het in de kooi heelemaal niet
naar den zin en dacht, dat Kruimeltje hem nu kwam halen. Toen zijn baasje heelemaal
niet naar hem omkeek, werd hij verdrietig en begon zoo hardroerend te janken, dat
Kruimeltje er de tranen van in de oogen kreeg.
‘Wacht maar,’ mompelde hij in zichzelf, ‘wacht maar, ouwe jongen, ik krijg je d'r
wel uit.’
‘En hier,’ vervolgde de man, ‘hebben we afdeeling B. Daar gaan morgen de honden
in, die nu in A zitten. We zullen ze nu hun avondeten geven. Wil je me helpen?’
‘Ja, da's goed,’ zei Kruimeltje.
De man gaf hem nu een groote mand, gevuld
Chr. van Abkoude, Kruimeltje
93
met sneden roggebrood, waarvan elke hond er twee kreeg. Bij Moor aangekomen,
begon deze opnieuw droevig te janken. Kruimeltje gaf hem te eten en zei: ‘Hou je
maar stil, Moortje, de baas zal je gauw weghalen, wees maar zoet.’ En Moor kreeg
zooveel stukken brood, dat hij ze niet aankon en gaarne wat ervan aan zijn celgenoot
overliet.
Toen gingen ze de honden voeren in de andere vertrekken en ten laatste liet de
bewaker Kruimeltje de gaskamer zien.
Het was een klein vertrek, geheel en al grijs geverfd. Muren en de vloer waren
van cement. Een glazen kooi, luchtdicht, was aan den vloer vast gemetseld en stond
in verbinding met afdeeling C door middel van een lage deur. Als deze deur geopend
werd, kon men een hond van kamer C in de glazen kooi drijven.
‘Kijk,’ legde de man uit, ‘hier worden de honden afgemaakt. We doen er twee of
drie in de glazen kist en laten het gas in. Je ziet hier de gaspijp met de kraan. De
honden leggen zich neer, worden duizelig en vallen in slaap. Ze worden nooit meer
wakker.’
‘En hebben ze heelemaal geen pijn?’ vroeg Kruimeltje met dichtgeknepen keel.
‘Heelemaal niet,’ bevestigde de man. ‘Het is precies, alsof ze gaan slapen. Ze
weten in het geheel niet, wat er met hen gebeurt en hebben niet te lijden.’
‘Ik vind het toch wel net als vermoorde...’ zei Kruimeltje.
‘Maar op de zachtste manier. En we kunnen hier niet al de honden houden, die ze
hier brengen. Vergeet niet, mijn jongen, dat sommige honden heel gevaarlijk kunnen
worden en dat teveel losloopende honden in een stad niet veilig zou zijn. Daarbij
zijn er heel wat ziek en verChr. van Abkoude, Kruimeltje
94
waarloosd, dragen ongedierte met zich rond en bedreigen de gezondheid in de stad.
Neen, de stad doet er heel goed aan, die arme dieren uit den weg te ruimen, en de
beesten hebben er geen weet van.’
Toen alle dieren gevoederd en de hokken gesloten waren, nam de man Kruimeltje
mee naar zijn woonkamer. Hij gaf den jongen koffie en brood en vroeg hem daarop
een en ander omtrent zijn leven. Kruimeltje, wiens hart vervuld was met gedachten
omtrent Moor, was in den beginne niet erg spraakzaam, maar meer en meer raakte
hij aan het vertellen. Eerst over zijn moeder, die niets met hem te maken wilde hebben
en hem bij Vrouw Koster achtergelaten had, dan van zijn vader, die in de goudvelden
had gewerkt en zoo groot en zoo sterk was, dan van Wilkes en den brand en ten slotte
van het Gesticht. Maar over Moor repte hij geen woord.
‘Ik wil er niet meer naar toe,’ besloot hij, ‘je mag dit niet en je mag dat niet... ik
wil buite zijn... op straat...’
De man schudde het hoofd.
‘Maar jongen,’ sprak hij, ‘zoo kan je toch niet voortgaan? Weet je wel, dat er op
die manier niets van je terecht komt?’
‘O, zoo gauw als Wilkes beter is, gaan we samen naar Amerika om Vader te
zoeken.’
‘Weet je dat wel zeker?’
‘Natuurlijk. En we zalle Vader best vinde. Maar naar het gestich ga ik niet meer.’
‘Het zou beter voor je zijn, als je wel ging, jongen. Ik heb hier een telefoon, zal
ik de inrichting even opbellen en zeggen, dat je hier bent?’
Wild sprong Kruimeltje op.
‘O, doe dat niet, baas,’ riep hij wanhopig uit, ‘doe dat niet... ik wil niet meer terug
en ik loop toch weer weg. Laat me hier blijven, toe...’
Chr. van Abkoude, Kruimeltje
95
De man zweeg en dacht een oogenblik na. Het was stil in de kamer, alleen klonk
voortdurend geblaf van een paar honden, die maar niet wennen konden. De bewaker
keek Kruimeltje eens aan en glimlachte.
‘Je bent een aardige snuiter,’ zei-die, ‘en je gezicht lijkt me. Ik zal je zeggen, wat
ik doen zal. Voor vannacht kan je bij me blijven, want het is nou al te donker en te
laat, om je nog op pad te sturen. En dan zullen we morgenochtend wel verder zien.’
Kruimeltje bleef bij den man. Hij ging nog eenige malen naar de honden kijken,
en de man liet hem zijn gang gaan, omdat er toch weinig anders voor den knaap te
doen viel.
‘Blaffen de honden altijd?’ vroeg Kruimeltje hem.
‘Ja, er zijn er altijd een paar, die hun mond niet kunnen houden. Ik ben er al zoo
aan gewend, dat ik het niet eens meer hoor, althans ik let er niet meer op.’
‘Ik zou er niet van kunnen slapen,’ zei Kruimeltje.
‘O, dat went wel. Ik slaap er vierkant doorheen en ik geloof, dat ik niet eens wakker
zou worden, al begonnen ze allemaal tegelijk te blaffen. Dat doen ze ook wel eens,
vooral als er des nachts een wagen voorbijgaat of zelfs maar een voetganger.’
Dien avond maakte de bewaker een bed voor Kruimeltje op de rustbank en begaf
zich daarna ook zelf ter ruste.
Kruimeltje echter dacht niet aan slapen. Al was er niets anders geweest om hem
uit den slaap te houden, dan was het voortdurend geblaf en gejank van een paar
honden alleen wel genoeg om hem wakker te houden.
Hij hield zich eenigen tijd doodstil en luisterde
Chr. van Abkoude, Kruimeltje
96
naar het gesnurk van den man, die hem zooveel vriendschap en goedheid bewezen
had.
Toen liet hij zich langzaam van de rustbank glijden en kleedde zich aan. Op de
teenen sloop hij door het kamertje en opende de deur.
Die piepte en knarste even, en Kruimeltje hield angstig den adem in.
Buiten reed een wagen voorbij en alle honden begonnen te blaffen, precies zooals
de bewaker gezegd had. Het scheen dezen echter in het geheel niet te hinderen. In
een wip was Kruimeltje bij afdeeling A en temidden van het luid hondegeblaf. De
sneeuw buiten weerkaatste genoeg licht door de vensters en de jongen kon de kooi
van Moor flauw onderscheiden.
Hij schoof den grendel van de kooideur en liet Moor eruit.
Ondertusschen blaften de andere honden in dat vertrek heviger dan ooit. De man
werd er wakker van en luisterde... Neen, zoo hard blaften de honden alleen maar, als
er iemand bij hen kwam. De waker stond op, deed haastig wat kleeren aan en begaf
zich naar buiten. Juist om den hoek van de gebouwen zag hij de gedaanten van een
jongen en een hond... en plotseling begréép hij.
‘Heidaar...’ schreeuwde hij. ‘Kom hier... kom hier zeg ik je...’
De twee gedaanten renden over de sneeuw en verwijderden zich snel, tot ze in de
duisternis verdwenen.
‘Kom hierrr!!...’ schreeuwde de man nog eens.
Maar vanuit de verte klonk een vroolijk geblaf en de triomfeerende strijdkreet:
‘Hooliaadiééééé...’
Chr. van Abkoude, Kruimeltje
97
Hoofdstuk XIII.
Het oude leven begint weer.
IN EEN half uur waren Kruimeltje en Moor weer terug in de stad. De jongen besloot,
nooit weer naar het Gesticht terug te keeren, maar het oude straatleven van vroeger
voort te zetten. Hier was vrijheid, blijheid, hier waren de winkels en de menschen,
en alles, wat je noodig had en alles, wat prettig was.
Tien uur sloeg de torenklok, en waar buiten de stad, bij het Hondepark, alles
doodsch en verlaten was, daar was het leven op straat nog in vollen gang. Om te
beginnen zetten ze koers naar hun oude buurt, de Doelensteeg.
Ondanks het late uur waren er nog verscheidene kinderen aan het spelen met
sleden, zooals kinderen in armere buurten gewend zijn.
De onverwachte verschijning van Kruimeltje en zijn hond verwekte een heele
opschudding onder de kinderen. Ze staakten hun spel en kwamen in een groep om
hem heen staan.
‘Waar ben jij geweest?’
‘Jonges, Kruimeltje is 'r weer.’
‘Hou je sjakies, jonges,’ zei Kruimeltje voorzichtig, ‘we benne weggeloope van
't Gestich en asse ons te pakke krijge benne we gepiept.’
‘Waffer gestich is dat?’
‘'n Soortement weeshuis, weet ik veel. Ze woue d'r Moor niet hebbe en toen ben
ik 'm natuurlek gesmeerd.’
Chr. van Abkoude, Kruimeltje
98
‘We dochte da-je bij die man was in dat winkeltje.’
‘D'r is brand geweest en Wilkes leit in het ziekenhuis.’
‘Waar slaap je nou, Kruimeltje?’
‘Weet ik dat? Me zorg. Ze hadde Moor naar 't Hondepark gebroch, maar 'k heb
hem lekker weer weg gehaald.’
‘Hoe hebbie 'm dat gelapt?’
En Kruimeltje vertelde, hoe hij Moor uit de klauwen van een dreigenden dood had
gered. De kinderen streelden Moor en gaven hem lieve namen, want allemaal hielden
ze van honden en hadden een afschuw van menschen, die ze konden ter dood brengen.
Daar was Keesie, Kruimeltje's vriendje, zoowaar ook.
‘Zeg, 'k heb een nieuwe slee,’ zei deze.
‘Zelf gemaakt?’
‘Nee, van me vader gekrege.’
‘Heb die 'm voor je gekoch?’
‘Kee-je begrijpe... mijn vader zal een slee voor me koope, mot je geloove...’
‘Heit-ie 'm dan gemaak voor je?’
‘Nee... hij heit 'm gevonde.’
‘Gevonde?... Waar?’
‘Voor 'n huis... op de stoep. Nou enne toen zei me vader: ‘Ga je weg of ik neem
je weg.’
‘'t Is een fijne slee... Laat mijn d'r is op.’
Kruimeltje, zonder Keesje's toestemming af te wachten, greep het touw en holde
met de slee de Wagenstraat in, hun oude speelterrein. Keesie rende achter hem aan
en ze hielden niet stil, voor ze boven aan de straat gekomen waren. Moor sprong luid
blaffend om hen heen en het was aan alles te zien, dat de vriendjes weer heelemaal
in hun element waren.
Met z'n drieën namen ze plaats op de slee,
Chr. van Abkoude, Kruimeltje
99
Moor voorop, Kruimeltje hem vasthoudend en Keesie er achter.
‘Vooruit... daar gaat-ie weer...’
Eerst langzaam, toen met meer en meer vaart, gleden ze de hellende straat af.
Wegens het late uur was er weinig verkeer van wagens meer, zoodat ze vrij baan
hadden.
Het ging prachtig... huizen en menschen vlogen voorbij, tot onder aan de straat
hun vaart verminderde en de slee stilhield op ongeveer twee passen afstand van een
politie-agent, die met gefronste wenkbrauwen naar Kruimeltje keek.
De jongen lette niet op den agent en stond van de slee op, toen hij plotseling een
hand op zijn schouder voelde. Kruimeltje keek op en staarde met verschrikte oogen
in het behaarde gezicht van den agent.
‘Wel vrindje...’ begon deze.
Maar hij had geen gelegenheid zijn vriendelijke toespraak te voltooien, want
nauwelijks had Kruimeltje bemerkt, wie hem aansprak, of hij draaide zich om met
een ruk en rende een zijstraat in.
De agent begon hem te achtervolgen, maar had niet gerekend op de tegenwerking
van Moor, die hem onophoudelijk voor de beenen liep, tegen hem opsprong en hem
het voortgaan belette. Daardoor behaalde Kruimeltje een grooten voorsprong en was
in minder dan geen tijd verdwenen. De agent werd zoo woedend op den hond, dat
hij het dier een geweldigen schop wou geven, maar hij schopte in de lucht, gleed
daardoor met zijn anderen voet op de gladde sneeuw uit en maakte een niet
onverdienstelijken salto, die door eenige vroolijke omstanders hartelijk werd
toegejuicht.
Moor was tevreden en had in een minuut zijn baasje bereikt.
Chr. van Abkoude, Kruimeltje
100
‘Goed gedaan, ouwe jongen,’ zei Kruimeltje, hem streelend. ‘Zoolang jij me helpt,
kenne ze me nooit te pakke krijge.’
Dit kleine avontuurtje was voor Kruimeltje echter een waarschuwing, dat de politie
hem maar weer eens zocht en hij besloot, op zijn hoede te zijn.
En zoo was het oude leven dan weer begonnen, het leven van straatzwerven en
een voortdurend uit den weg blijven van de agenten, die het altijd op hem gemunt
schenen te hebben. En tòch, en tòch had Kruimeltje altijd weer moed en lust om vol
te houden, altijd nog behield hij zijn vroolijkheid. Opsluiten, dat wilden ze hem doen;
zijn vrijheid, zijn hond, alles, wat hij had, van hem afnemen. Zoo dacht hij er
tenminste over, zoo beschouwde hij zijn leven en de menschen. En daarom was en
bleef hij een uitgestootene, een opgejaagd hert in de stad. Geen plekje, waar hij rustig
zich kon neerleggen, zonder vrees voor weer opgepakt te worden.
Geen tafel, waar een goede maaltijd hem wachtte, geen bed om in te slapen, geen
speelgoed om zich te vermaken... alleen maar de straat, de straat en de winkels en
pakhuizen, welke hij beschouwde als zijn jachtterrein, waar hij beurtelings wasjager
en het opgejaagde wild.
Weer buiten het bereik van den agent, die hem plotseling scheen te herkennen,
voelde Kruimeltje zich veilig. Hij trok de klep van zijn pet wat schuiner en floot een
deuntje. Hij begon zoowaar weer een beetje honger te krijgen, hoewel de bewaker
van het Hondepark hem rijkelijk boterhammen en koffie gegeven had. Maar daar
wist hij raad op.
Er was een bakker in de buurt. Ofschoon de winkels nu alle gesloten waren, wist
Kruimeltje, dat de man nu bezig moest zijn in de bakkerij.
Chr. van Abkoude, Kruimeltje
101
Van de straat kon je in de bakkerij zien, die onder den winkel gelegen was.
Een keldertrapje naast het huis gaf toegang tot den kelder.
Kruimeltje tikte aan het raam.
‘Genavend, bakker.’
‘Wie is daar?’
‘Ikke, Kruimeltje, helpe vanavond?’
‘Kom er maar in.’
De bakkersknecht, die er werkzaam was, kende Kruimeltje wel. Soms, in late
avonden, kwam de jongen aan het raampje tikken en vroeg om een broodje. Een
goede bakker weigert zooiets nooit, zoolang er geen misbruik van zijn goedheid
wordt gemaakt. Kruimeltje werd meestal binnengelaten en soms aan het werk gezet.
Opruimen en aanvegen, hout opstapelen en meer eenvoudige karweitjes werden hem
dan opgedragen. Kruimeltje vond het altijd lekker warm in de bakkerij, hij bleef er
soms wel tot den morgen. Maar de baas zelf wou 't niet hebben en joeg hem er altijd
uit.
Nu liet de knecht hem dus weer binnen.
‘Waar heb je al dien tijd gezeten?’ vroeg de man, terwijl hij een zak meel in den
trog ledigde.
En Kruimeltje begon weer te vertellen van Vrouw Koster en den brand en het
Gesticht. En ook van zijn ouders, wier portret hij steeds in het medaillon om den hals
droeg. De bakkersknecht luisterde met belangstelling, onderwijl voortwerkend. Moor
intusschen snuffelde in hoeken en gaten en scheen iets op het spoor te zijn.
Toen Kruimeltje zijn verhaal geëindigd had, liet de knecht hem hout halen en den
boel opruimen, terwijl hij het deeg in den trog kneedde. Het was een papperige, taaie
massa, waarbij hij voortdurend water en meel voegde en ook af en
Chr. van Abkoude, Kruimeltje
102
toe melk. Hij bewerkte het met zijn handen en begroef er zijn armen tot aan zijn
ellebogen in.
Plotseling begon Moor te blaffen. Hij stond met zwaaienden staart voor een klein
gat in den muur, juist bij den vloer. Soms maakte hij een sprong achterwaarts en
kefte uitdagend, dan weer trachtte hij zijn voorpoot in het gat te steken en er iets uit
te krabben.
‘Ratten,’ zei de knecht. ‘Ik wou, dat hij er eens een te pakken kreeg.’
‘Wacht maar,’ zei Kruimeltje, ‘hij krijgt 'm vast.’
‘Ratten zijn gevaarlijk,’ sprak de eerste weer.
‘Nou maar, Moor ken ze best an, o hee, wel tien ratte.’
‘We hebbe d'r hier wel twintig, geloof ik.’
‘Zoo komt die rat 'r nooit uit, Moor,’ zei Kruimeltje. ‘Ga d'r een beetje vandaan
en houd je koest.’
Kruimeltje trok Moor een eindje achteruit en hield hem vast. Toen bleven ze een
oogenblik stilzitten, zonder eenig gedruisch te maken. Na eenige minuten waagde
de rat, zijn kop naar buiten te steken. Moor, die al dien tijd onbeweeglijk, als een
steenen beeld, naar het gat had zitten turen, trilde van jachtlust, zijn oogen schitterden,
maar toch hield hij zich nog stil.
Een oogenblik later kwam de rat voorzichtig naar buiten, snuffelde langs den vloer
en bewoog zich langzaam in de richting van het meel.
‘Pak ze...’ schreeuwde Kruimeltje opeens en Moor schoot als een pijl uit den boog
op den rat toe. Deze deed in zijn plotselingen schrik een wanhopigen sprong, hoog
over Moor en Kruimeltje heen en kwam precies in den trog terecht. In zijn ijver om
den vluchteling te pakken, sprong Moor hem na en beide dieren verdwenen in het
taaie deeg.
Chr. van Abkoude, Kruimeltje
103
‘Goeie genade...’ riep de bakkersknecht uit, ‘mijn deeg...!!’
Kruimeltje schaterde het uit van het lachen en viel op een kist neer, zijn buik
vasthoudend en de beenen omhoog gooiend. In den trog scheen een ware storm te
woeden, klonters deeg vlogen omhoog, links en rechts... want ondanks de papperige
massa, die hem zijn bewegingen belette, trachtte Moor den rat te pakken te krijgen.
De rat maakte wanhopige sprongen, verblind door het deeg, dat hem in de oogen
plakte. Moor had met dezelfde moeilijkheden te kampen. Het was zulk een bespottelijk
gezicht, de twee dieren in het deeg te zien worstelen, dat zelfs de knecht zijn lachen
niet kon weerhouden.
‘De tang,’ riep hij, ‘Kruimeltje, haal de tang.’
Kruimeltje kwam, gierend van het lachen nog met het gevraagde aandragen en
met behulp daarvan vischte de knecht den rat uit het deeg. Het dier schreeuwde van
angst, maar dat hielp hem geen zier, want de knecht droeg hem naar buiten en sloeg
hem dood. Kruimeltje intusschen trok Moor uit het deeg.
‘We zalle je maar in den oven stoppe, ouwe jongen, dan hebben we straks een
hond van koek,’ zei hij lachend.
Moor likte zich af, maar scheen het deeg niet bijzonder lekker te vinden, wat wel
te zien was aan de vieze gezichten, die hij trok. Kruimeltje kwam hem te hulp, door
het deeg met een houttje uit zijn haren te schrapen.
Intusschen was de knecht er mooi mee, want nu kon hij natuurlijk het deeg niet
meer gebruiken om er brood van te bakken. Om te beginnen had hij genoeg van
Kruimeltje's gezelschap en zette hij den jongen en den hond met een vriendelijk
woord van dank en een paar krentebollen buiten de deur, en begon daarna
Chr. van Abkoude, Kruimeltje
104
opnieuw al het werk van voren aan.
Laten we dat ernstig hopen voor de vele menschen, die daar des morgens hun
brood kwamen halen.
Chr. van Abkoude, Kruimeltje
105
Hoofdstuk XIV.
Wilkes redt Kruimeltje uit de handen van de politie.
EEN WEEK ging voorbij.
Zeven dagen van opnieuw rondzwerven door de stad met Moor als een
onafscheidelijk metgezel, zeven nachten slapen in hoeken en gaten, in kisten en
vaten, die ternauwernood bescherming boden tegen de winterkou. En Kruimeltje
doorstond het liever dan naar het Gesticht te gaan. Hij ontweek de politie, denkend,
dat elke agent op hem loerde en hem terugbrengen wou. De waarheid was, dat de
Vader van het Weeshuis zich weinig aantrok van Kruimeltje's verdwijnen en in het
geheel geen moeite deed, den jongen terug te halen. Niemand betaalde immers voor
hem en dus was er niets aan verloren.
Iederen avond ging Kruimeltje naar het ziekenhuis, om zijn vriend Wilkes te
bezoeken. Deze beterde slechts langzaam, want longontsteking is een gevaarlijke
ziekte, die soms heel lang kan duren. Het heldere winterweder echter werkte mede,
om de genezing van Wilkes te bevorderen, en ofschoon hij nog niet ten volle beter
was, toen de Oudejaarsklokken luidden, besloot hij het ziekenhuiste verlaten, ergens
een kamer te huren en door wandelen in de frissche lucht geheel en al op te knappen.
De dokters vonden dat goed en zoo verliet Wilkes het ziekenhuis.
Kruimeltje en Moor waren aan den uitgang
Chr. van Abkoude, Kruimeltje
106
om hem af te halen. - O, wat was de jongen blij, toen hij zijn ouden vriend weer terug
had. Ook Moor herkende hem en sprong vroolijk blaffend tegen hem op.
‘Ik ben blij, dat ik weer buiten ben,’ sprak Wilkes. ‘De frissche lucht zal mij goed
doen. En jij, mijn jongen, leid je nog altijd het oude leven? De verhalen, die je mij
elken avond deed, hebben mij heel erg bezorgd over je gemaakt.’
‘O Wilkes, wees toch niet bang voor mij... ik kan best voor ons zorgen... voor
Moor en mijn... als je maar beter wordt en vader gaat zoeken...’
‘Natuurlijk ga ik je vader zoeken,’ was het antwoord, ‘wacht maar, zoodra ik weer
gezond en sterk ben. Om te beginnen moet ik eerst naar een kamer omzien, want
zooals de zaken nu staan, heb ik geen plaats om mijn hoofd neer te leggen. Laten we
in dit restaurant wat eten. Ik kan dan in een courant naar een kamer zoeken.’
Ze stapten een klein koffiehuis in een zijstraat binnen, waar Wilkes voor beiden
een goed maal bestelde. Kruimeltje liet het zich smaken en ook Moor werd niet
vergeten. In het Nieuwsblad vond Wilkes het adres van een kamer, die hem geschikt
toeleek en na de vertering betaald te hebben, gingen zij samen heen.
Voor zij echter de plaats bereikten, voelde Wilkes zich door iemand op den
schouder tikken. Omkijkend, zag hij een netgekleed heer. Wilkes kende hem niet,
maar Kruimeltje verbleekte, want hij herkende oogenblikkelijk den Commissaris
van Politie, die hem naar het Gesticht gezonden had.
‘Aha,’ sprak deze op veelbeteekenenden toon, ‘daar hebben we den vogel. Mag
ik vragen, waar u met dien jongen heengaat?’
‘Wie is u, als ik vragen mag?’ was Wilkes' wedervraag.
‘Ik ben de commissaris van politie, tweede afChr. van Abkoude, Kruimeltje
107
deeling,’ was het antwoord, ‘en ik wensch te weten, wat u met dezen jongen te maken
hebt.’
‘De knaap is mijn beschermeling,’ sprak Wilkes, ‘zijn ouders zijn zoek en ik
trachtte voor hem te zorgen. Ongelukkigerwijze werd mijn winkel door brand vernield
en aangezien ik bij het blusschingswerk geholpen had, werd ik ziek van de kou en
het water. Ik ben zoo juist uit het ziekenhuis ontslagen, waar Kruimeltje mij
opwachtte.’
‘Wel-wel-wel,’ klonk het nu op meer vriendelijker toon, ‘is u dan Wilkes, waar
de jongen mij van verteld heeft?’
‘Juist, die ben ik.’
Kruimeltje begreep, dat hij verloren was en het met zijn vrijheid spoedig gedaan
zou zijn.
‘Maar weet u dan niet,’ vervolgde de commissaris, ‘dat Kruimeltje weggeloopen
is uit het Gesticht?’
‘Weggeloopen uit het Gesticht?’ herhaalde Wilkes, vol verbazing naar Kruimeltje
kijkend. ‘Wat voor gesticht? Daar weet ik niets van.’
‘Het Gesticht voor Onverzorgde Kinderen,’ verklaarde de politie-beambte. ‘Op
Kerstavond vond een mijner agenten Kruimeltje en den hond ingesneeuwd in een
hoek van de kerk. Hij heeft ze naar het bureau gebracht en daar hebben ze verder
geslapen. Omdat ik een einde wilde maken aan Kruimeltje's straatlooperijen, heb ik
moeite gedaan, hem in het Gesticht geplaatst te krijgen. Na eenige moeite is mij dat
ook gelukt, maar ik heb er niet veel plezier van beleefd. Denzelfden dag verdween
de jongen en stal bovendien nog zijn hond uit het Hondepark.’
‘Hoe kwam het dier daar?’ vroeg Wilkes, voor wien dit heele verhaal nieuw was.
‘De hond kon niet in het Gesticht toegelaten worden en is daarom door ons naar
het Hondepark opgezonden. Op een handige manier heeft
Chr. van Abkoude, Kruimeltje
108
de jongen zich de vriendschap van den bewaker weten te verwerven en is er 's avonds
stilletjes met den hond vandoor gegaan.’
‘Maar Kruimeltje,’ riep Wilkes uit, ‘waarom heb je me daar nooit iets van verteld?’
‘Ik wou niet meer terug,’ zei de jongen, ‘ik was bang... as ik je vertelde... da-je
me terug zou sture... en daarom zei 'k niks...’
‘Als u even met mij mee wilt gaan naar het Bureau, kunnen we daar verder de
zaak behandelen,’ stelde de commissaris voor.
‘Dat is goed,’ zei Wilkes, ‘kom mee, Kruimeltje.’
Tegen zijn zin volgde de knaap met den hond. Zelfs Moor scheen te merken, dat
er weer gevaar dreigde, want telkens hief hij den kop omhoog en keek Kruimeltje
aan, alsof hij zeggen wilde:
‘Wat is er nou weer aan de hand, baas?’
De jongen was lang niet op zijn gemak. Het hart bonsde hem in de keel, terwijl
hij naast de beide mannen voortliep. Zou hij nu zijn vrijheid weer moeten missen?
Waarom lieten ze hem niet met rust? Waarom joegen ze hem altijd op als een stuk
wild, waarom wilden ze met alle geweld Moor doodmaken? En juist, nu hij zijn
ouden vriend Wilkes teruggekregen had, kwam de commissaris weer om hem alles
af te nemen en weer naar het Gesticht terug te brengen... Naar het Gesticht... en Moor
weer naar het Hondepark... en niet met Wilkes naar Amerika om Vader te zoeken...
Die gedachten vlogen hem door het hoofd en ze maakten hem weer oproerig, hij
wilde niet opgesloten worden, wìlde niet meer naar het bureau van politie, waar al
de ellende weer beginnen zou.
Neen, dan honderdmaal, duizendmaal liever de straat, al was het nog zoo koud,
al waren de
Chr. van Abkoude, Kruimeltje
109
nachten nog zoo lang en al moest hij blijven slapen in hokken en kisten.
Wilkes en de commissaris waren in druk gesprek met elkaar, Kruimeltje en Moor
kwamen een paar passen achteraan.
Toen was er een oploopje voor een winkel, menschen verdrongen zich voor den
ingang en zoowel Wilkes als de commissaris gingen eens kijken, wat er aan de hand
was. Een slagersjongen was van zijn fiets gevallen en had zich bezeerd. Men had
hem den winkel binnengedragen, waar een dokter hem verbond. Het geval bleek niet
bijzonder ernstig en na een paar minuten kon de jongen zijn weg vervolgen en de
voorbijgangers verspreidden zich.
Maar toen Wilkes naar Kruimeltje en Moor omkeek, waren beiden verdwenen.
‘Waar is de jongen?’ vroeg de commissaris.
‘De plaat gepoetst,’ zei Wilkes. ‘Dom van me, om hem niet vast te houden.’
‘Dat is zeker jammer, maar laten we in elk geval de zaak verder gaan bespreken.
We vinden ze vandaag of morgen wel weer terug en kunnen dan maatregelen nemen.’
Op het politiebureau gekomen, bood de commissaris Wilkes een stoel aan.
‘Zooals ik u onderweg al verteld heb,’ vervolgde Wilkes, ‘raakte ik mijn vriend
Harry Volker dien nacht kwijt. Ik ben toen nog eenigen tijd in de buurt van onze
claim gebleven, die door de bandieten in bezit genomen was, maar ik heb geen spoor
meer van hem kunnen ontdekken.’
‘Hebt ge eenig vermoeden, dat hij nog leeft?’
‘Beslist. Ik weet niet waarom, en ik zou er geen bewijs voor kunnen leveren, maar
een zeker iets zegt me, dat Harry Volker nog in leven is.’
Chr. van Abkoude, Kruimeltje
110
‘Als dat waar is, waarom heeft hij dan al dien tijd niets van zich laten hooren?’
‘Wie zegt, dat hij niets van zich heeft laten hooren? Vergeet niet, dat er maanden
en maanden verliepen, sinds hij zijn vrouw hier achterliet en goud vond. Natuurlijk
heeft hij haar daarvan bericht gezonden... maar zijn die brieven ooit terecht gekomen?
De arme vrouw heeft waarschijnlijk het hoofd niet boven water kunnen houden,
vooral, toen Kruimeltje geboren was. Het geval, dat zij het kind achterliet bij Vrouw
Koster in de Doelensteeg, bewijst dit voldoende. Zij had waarschijnlijk haar oude
woning verlaten, zonder adres achter te laten en zoo bereikten Harry's brieven nimmer
hun bestemming. En dan weten we niet wat er met hem gebeurd is, sinds de roovers
hem de claim ontnamen.’
‘Mijn meening is,’ zei de Commissaris, ‘dat uw vriend door de bandieten om het
leven gebracht is. Men is daar in het Wilde Westen niet erg kieskeurig mee. Mijn
eigen broer is er jaren geweest en heeft mij verhalen ervan gedaan, die je de haren
te berge doen rijzen. Wat voor nut zouden de kerels erbij hebben, den man tien jaren
lang gevangen te houden? En indien dat zelfs het geval mocht zijn, zou hij nooit eens
een kans gehad hebben, een brief te posten naar het Nederlandsch Consulaat in San
Francisco of Los Angeles?’
‘Daar moet een reden voor zijn,’ hield Wilkes vol.
‘En wat zijt ge nu van plan?’ vroeg de commissaris.
‘Eerst wil ik mijn beterschap afwachten. Als ik weer gezond en sterk genoeg ben,
denk ik mij in te schepen naar Amerika en mijn vriend op het spoor te komen. Er is
niets, dat mij hier bindt, nu mijn zaak verbrand is. Gelukkig
Chr. van Abkoude, Kruimeltje
111
ben ik gedekt door assurantie en lijd geen verlies. Dat, gevoegd bij het bedrag dat ik
op de bank heb, zal voldoende zijn, om in de West een “outfit” te koopen en de
wildernis in te gaan. Ik ben dat wel verplicht aan mijn vriend en het zal een genot
voor mij zijn, hem aan zijn zoon terug te geven.’
‘Ik heb niet veel hoop op uw onderneming, maar ik wensch u van harte succes.
Ondertusschen is die dekselsche jongen weer op den loop. Ge vindt het zeker wel
goed, dat we den knaap zoolang in het gesticht weer opnemen?’
‘Wat is dat voor een inrichting?’ informeerde Wilkes.
‘Het is een particulier weeshuis, een gesticht voor Onverzorgde kinderen.
Ongelukkigerwijze is mij bekend, dat de zaken van dat tehuis er niet erg rooskleurig
bij staan. Er komen niet genoeg bijdragen in om alle onkosten naar behooren te
bestrijden. De stad doet er ook wat aan, maar alles en alles bij elkaar genomen,schijnt
het moeilijk te zijn om die inrichting op een behoorlijken voet te drijven. Ik heb dan
ook al gehoord, dat men voornemens is, het gesticht op te heffen en de kinderen door
particulieren te laten aannemen, wettelijk te laten aannemen. Op die manier krijgt
ieder kind een tehuis en zijn ze er veel beter aan toe. Dit kan echter nog eenigen tijd
duren, ofschoon ik niet geloof, dat ze het nog een jaar volhouden.’
‘Is de verzorging er goed?’
‘Voor zoover ik weet, zijn daar nooit ernstige klachten over geweest. Ik heb altijd
een bijzonder zwak voor die inrichting gehad, omdat er zoo weinig gelegenheid is
in deze stad, om verlaten stumpers op te laten nemen. De Vader is een ietwat
eigenaardig man, kort aangebonden
Chr. van Abkoude, Kruimeltje
112
en streng, maar de Moeder is een toonbeeld van goedheid en liefde voor de kinderen
en allen houden van haar.’
‘Wel, dan kan er geen bezwaar zijn, Kruimeltje daar te laten gedurende mijn
afwezigheid. Zoolang ik echter nog hier ben, zal ik mij over den jongen ontfermen.’
‘Dat is heel vriendelijk van u,’ zei de commissaris, ‘en ik ben blij, te weten, dat
hij voorloopig in goede handen is. Ge zult er anders een kluifje aan hebben. De jongen
is van zijn vroegste jeugd aan op straat geweest en zal moeilijk binnenshuiste regeeren
zijn. Wij hebben hem al ontelbare malen hier op het bureau gehad voor kleine
misdaden, maar iederen keer is het weer hetzelfde. Hij is nog te jong om naar een
verbeterhuis gestuurd te worden en ook waren zijn misdaden daar niet ernstig genoeg
voor. Bovendien lijkt de jongen me en heb ik altijd geaarzeld om hem hard aan te
pakken, ofschoon hij het soms verdient. Hij heeft echter een schrander voorkomen
en ik geloof, dat hij met wat goede leiding het later ver zal brengen in de wereld.
Voor het echter zoover is, zal er nog wel heel wat water naar zee stroomen, denk ik.’
Kort daarop verliet Wilkes den commissaris en beloofde hem nogmaals, goed op
Kruimeltje te zullen passen.
- - - - - - - - - - - -
Nauwelijks was Wilkes de straat uit of hij hoorde fluiten aan den overkant. Daar
stond Kruimeltje, den hond angstig vasthoudend.
‘Wel,’ riep Wilkes hem toe, ‘waarom kom je niet hier?’
Kruimeltje aarzelde.
‘As je me naar 't gesticht brengt, kom ik niet,’ riep hij terug na een poosje.
Wilkes begon hartelijk te lachen.
Chr. van Abkoude, Kruimeltje
t.o. 112
‘Goeie genade...!’ riep de bakkersknecht uit, ‘mijn deeg...!!’ (Blz. 103)
Chr. van Abkoude, Kruimeltje
113
‘Wees maar niet bang en kom hier.’
‘Heusch... za-je 't niet doen?’
‘Nee... je gaat met mij naar huis.’
‘Waar is dat dan?’
‘We gaan 'n huis zoeken.’
Toen waagde Kruimeltje het er op. Wilkes zou wel niet zoo verraderlijk zijn, om
hem toch terug te brengen.
‘Kom mee, Moor.’
‘Nou,’ zei Wilkes, ‘jij bent me ook een mooie, om heelemaal niets te zeggen van
dat gesticht en van Moor in het Hondepark.’
‘'k Dorst het niet te zegge,’ verklaarde de jongen, ‘ik was bang da-je me zou laten
oppakke door de p'lisie.’
‘Daar had je best kans toe gehad.’
Het duurde niet lang, of Wilkes had tegen matigen prijs een geschikte kamer
gevonden met twee behoorlijke slaapplaatsen. Het was in een rustige zijstraat en wat
uit het gewoel der drukkere straten.
‘Blijven we hier nou wonen en ikke ook en Moor ook?’ vroeg Kruimeltje.
‘Ja, mijn jongen, als je tenminste niet voortdurend wegloopt en me beloven wilt,
dat dit eeuwigdurende straatslijpen nu eens afgeloopen zal zijn.’
‘Mag ik nooit meer op straat spelen met Moor en de jonges?’
‘Ben je razend, jongen, wie zegt dat? Maar je moet des avonds binnen zijn en dan
gaan we samen mooie boeken lezen en platen kijken en dan vertel ik van je vader.’
‘Hè ja, da's joppig.’
‘Wat is dat nu weer voor een woord?’
‘Nou, knètter dan. Maar ik kan niet leze...’
‘Dat halen we dan wel in. En volgende week ga je naar school.’
Chr. van Abkoude, Kruimeltje
114
‘Of niet natuurlek.’
‘Volgende week ga je naar school,’ herhaalde Wilkes, ‘want als je vader eens
mocht terugkomen of je een brief schrijven, en je kon niet lezen, nou, wat dan?’
‘Maar niet elke dag naar school, hè Wilkes?’
‘Natuurlijk wel, 's morgens en 's middags.’
‘Gossie...’
‘En dan ga je naar de Zondagsschool.’
‘Ook de heele dag?’
‘Wel neen, alleen 's morgens maar een uurtje of zoo. En dan gaan we samen
wandelen in het Park en de groote schepen bekijken in de rivier. En we maken kleine
tochtjes en als je goed oppast mag je eens mee naar den Haag en Scheveningen.’
‘Heelemaal naar den Haag? Zoo ver? Mot je dan een heele dag in de spoor zitte?’
‘Een heele dag? Welnee, een half uurtje!’
‘Enne zie 'k dan de zee in Scheveninge? Hoe wijd is de zee wel? Zoo wijd as de
Maas? Nog wijer? Gompie, kan je niet eens de andere kant zien?’
‘Geen kwestie van, de zee is daarvoor veel te groot. Als je nu een nette, brave en
gehoorzame jongen wilt worden, zal ik je nog een heeleboel moois laten zien. En
dan krijg je speelgoed, een doos soldaten, een kanon, een mooie bal, leesboeken met
verhalen van mannen, die net als je vader in de West gingen goudzoeken en dan
vochten met roovers...’
Kruimeltje bezweek voor al die heerlijke dingen. De straat was ook wel ècht, maar
wat Wilkes opnoemde, was nog veel echter, hoor, veel emmeser. En hij beloofde,
zijn best te zullen doen, Wilkes' raad op te volgen en een nette jongen te worden.
Dienzelfden dag ging Wilkes met den jongen naar een barbier, die hem een
fatsoenlijk voorChr. van Abkoude, Kruimeltje
115
komen gaf. Toen naar een kleedingmagazijn, waar hij een paar pakken voor hem
uitzocht en toen naar een schoenwinkel. Ook kocht hij nog eenige stellen ondergoed
voor zijn beschermeling, zoodat Kruimeltje er nu een heele garderobe op na hield.
En wat was hij als bij tooverslag veranderd.
Toen hij zich in den spiegel bekeek, was hij toch nog wel even bedroefd en kwamen
de tranen hem in de oogen, maar hij dacht aan zijn belofte en aan zijn vader en dat
gaf hem sterkte om de verandering te dragen. Wilkes was trotsch op hem en zei hem
dat herhaaldelijk.
Ook Moor werd niet vergeten. Die werd thuis eens degelijk onderhanden genomen,
gewasschen en gekamd en toen kreeg-ie een mooien halsband. Meer en meer wende
Kruimeltje aan de nieuwe kleeren en de nieuwe omgeving, maar het was toch een
heele toer voor hem, om stil te zijn en niet meer de straat op te hollen en eens naar
hartelust te mogen gillen: ‘Hooliaadiéééé!’
Een week lang ging alles prachtig, totdat de school weer haar deuren opende.
En toen begon de pret.
Chr. van Abkoude, Kruimeltje
116
Hoofdstuk XV.
Kruimeltje begint een nieuw leven. - wilkes vertrekt naar de West.
HET WAS een nieuwe school, waar Kruimeltje in het geheel niet bekend was. In
een heel andere buurt gelegen, waar nieuwe huizen stonden en de bewoners tot een
betere klasse behoorden, was ook de school eenigszins verschillend van de oude,
waar Kruimeltje vroeger ‘wel eens’ geweest was.
Het gebouw zelf was slechts een paar jaren oud en alles van binnen leek nog wel
nieuw. Er was een hoofdonderwijzer, de heer Brilsma, een goedig man en een oprecht
kindervriend, die zeker graag zijn naam eer wou aandoen, en daarom een bril droeg
met verbazend groote, ronde glazen. Toen Kruimeltje hem voor het eerst zag, dacht
hij, dat meneer Brilsma een paar automobiel-lantaarns aan weerszijden van zijn neus
had. Er waren twaalf klassen, voor ieder leerjaar twee, A en B. Kruimeltje kwam,
ondanks hij al tien jaar was, in 2A, maar omdat hij toch ook maar een klein ventje
was, stak hij niet erg af bij de andere kinderen van zijn klas, die maar pas zeven of
acht jaar waren.
Met Mijnheer Brilsma kon Kruimeltje het best vinden. Wilkes had den
hoofdonderwijzer een en ander uit Kruimeltje's leven verteld, waardoor
Chr. van Abkoude, Kruimeltje
117
deze precies wist, wat voor vleesch hij in de kuip had. Doch laten we de geschiedenis
niet vooruit loopen.
Op Maandag, den zesden Januari, des morgens om acht uur, kleedde Kruimeltje
zich met behulp van Wilkes voor den eersten dag op school. Hij kreeg een der nieuwe
pakken aan, nieuwe schoenen, een mooie, vuurroode das onder een wit kraagje, en
een nieuwe pet, die hij oudergewoonte op zij wou trekken, maar die Wilkes telkens
weer recht zette.
‘En vergeet nou vooral niet, vent,’ zei Wilkes, waarschuwend den vinger opheffend,
‘dat je van nu aan in een heel andere omgeving zult zijn en niet meer temidden van
straatjongens. Let op je woorden, wees beleefd, zeg niet: ja of nee, maar ja mijnheer
en neen mijnheer. Loop netjes op straat, vergeet je Indianen-geschreeuw en loop niet
altijd te zingen.’
Kruimeltje vond het heel, heel moeilijk om al die dingen te onthouden. Hij vond
het niet bijzonder prettig, dat hij op straat niet zingen mocht en niet meer zijn geliefden
strijdkreet: ‘Hooliaadiéééé’ laten klinken. Maar de gedachte aan Vader deed hem al
die vreeselijke dingen doorstaan, want hij wilde niet, dat zijn vader beschaamd over
hem zijn zou, als hij misschien nog eens terug mocht komen.
Toen Kruimeltje naar behooren gekleed was, ging Wilkes hem naarschool brengen.
‘En denk er om,’ zei Wilkes, toen zij het schoolgebouw naderden, ‘dat je van nu
aan je eigen christelijken naam gebruikt, Harry Volker, en niet meer Kruimeltje heet.’
Dat was een nieuwe steek in het hart van Kruimeltje, die zoo gewend was aan dien
ouden, gezelligen naam.
‘Er waren veel nieuwe kinderen, allen netjes
Chr. van Abkoude, Kruimeltje
118
gekleed, zoodat Kruimeltje onder hen niet in het oog liep, of het moest zijn door zijn
guitig, schrander gezicht.
Nadat Wilkes nog even een paar woorden met den heer Brilsma gewisseld had,
nam deze hem bij de hand en bracht hem naar de tweede klasse, waar meester
Leentvaar den scepter zwaaide. Meester Leentvaar was een man van middelbaren
leeftijd, die het in zijn hart goed met de kinderen meende, maar er zonderlinge
methodes op na hield, om zijn leerlingen iets te onderwijzen. Hij sprak op luiden
toon, zijn stem was krakerig en onaangenaam van klank, hoewel niet onvriendelijk.
Zijn lange, magere gestalte rees ver boven de lage schoolbanken uit en hij had zulke
lange beenen, dat, wanneer hij op de voorste bank ging zitten, zijn kin tusschen zijn
knieën was. Meester Leentvaar had lichtblond, sprieterig haar, dat naar alle kanten
uitstak en hardnekkig alle pogingen van kam en borstel weerstond. Ondeugende
kinderen noemden hem wel eens in het geheim: ‘meester Peenhaar.’ Hij had een
bijzonder langen neus en daar hij zeer kortzichtig was, leek het wel, of hij met het
puntje van zijn neus de woorden bijwees, die hij las.
‘Meester Leentvaar,’ sprak de heer Brilsma, ‘hier is Harry Volker, het ventje,
waarvan ik u een en ander verteld heb. Ik hoop, dat u veel plezier van hem moogt
beleven.’
Daarop gaf hij Kruimeltje nog een kneepje in de wang en liet hem aan de zorgen
van den onderwijzer over.
Het bleek echter al spoedig, dat Kruimeltje nog in het geheel niet gewend was aan
beleefdheid en netheid van spreken, ofschoon hij gaarne zijn best wou doen om
Wilkes te gehoorzamen. Het vonkje goede wil was er, als het nu voorzichtig werd
aangeblazen en niet ruw uitgetrapt
Chr. van Abkoude, Kruimeltje
119
werd, zou alles best in orde komen met den jongen.
‘Zoo-zoo, ben jij Harry Volker,’ begon meester Leentvaar en boog zich tot hem
over. ‘En hoe bevalt het je hier?’
‘Goed.’
‘Kan je niet met twee woorden spreken?’
‘Heel goed.’
Meester Leentvaar fronste de wenkbrauwen. Hield de jongen hem voor den mal?
‘Je behoort te zeggen: ‘Goed, meester.’
‘Goed, meester.’
‘Juist, zoo is het netter. Ik hoop, dat je het hier, in deze beschaafde omgeving
prettiger zult vinden, dan op de straat en in krotten en stegen.’
‘Ik heb een schrift en een potlood,’ begon Kruimeltje te vertellen. ‘Wilkes heit
alles voor me gekoch... wel zes potlooie... gommes... enne die vent in die boekwinkel
kwam met een heele zooi griftedooze andrage en toen liet ie d'r twee uit z'n poo...
uit z'n hande valle... Kee-jij mooi teekene... een koei en een hond? Ik heb ook een
hond, Moor hiet-ie en Wilkes gaat nou met 'm wandele... 'n beste hond, hoor, as je
maar goeie vrinde met 'm blijf... hij doet geen kwaad, daar niet van... maar agente
kan-die niet luchte, die bijt-ie in d'r poo... beene. 'k Zal 'm is meebrenge... of hou jij
niet van honde?’
‘Ja, ik houd wel van honden, mits zij niet wild en luidruchtig zijn, maar ik kan het
meebrengen dezer dieren in de klasse niet gedoogen. Intusschen zult ge een weinig
op je woorden moeten letten. Met mijne medewerking hopen we echter dit euvel
spoedig te overkomen. Leg je vooral toe op een nette uitspraak van onze taal. Men
zegt Koe, en niet Koei, Potlooden en niet Potlooie, en dan spreekt een schoolkind
den onderwijzer nimmer aan met jij, maar met... ’
Chr. van Abkoude, Kruimeltje
120
‘Jou,’ vulde Kruimeltje aan, die dacht, dat hij het bij 't rechte eind had.
‘Neen vrindje, met U.’
‘Gesnapt, oome.’
‘Oome? Wat is dat nu weer voor gekheid? Gesnapt Oome... wel heb ik ooit...
verbeter dat oogenblikkelijk en zeg: Begrepen, meester.’
‘Ol rijt kokkie.’
Meester Leentvaar verloor zijn kalmte en geduld en wond zich op.
‘Zeg: begrepen meester, anders gooi ik je in den hoek.’
‘Begrepen meester, anders gooi ik je in den hoek. Ha-ha, da's moppig,’ lachte
Kruimeltje, die dacht, dat de meester een grapje maakte.
Maar gelukkig werd meesters aandacht afgeleid door het binnenkomen van een
drietal nieuwe leerlingen, die hij verwelkomen moest. Hij liet daarom Kruimeltje
even aan zijn lot over. Kruimeltje vond meester wel aardig, hij hoopte maar, dat
meester mooi teekenen kon, want daar was hij dol op. O ja, teekenen deed hij graag,
daar konden de muren en schuttingen in de stad van getuigen. Terwijl meester de
nieuwe kinderen een plaatsje aanwees, nam Kruimeltje een stuk krijt en teekende
met een paar haastige lijnen een hond en daaronder de letters MOOR . De hond
beviel hem niet en daarom veegde hij dien maar weer uit, doch de letters vond hij
aardig. Hij was er echter niet zeker van, of er wel genoeg letters stonden en daarom
voegde hij er nog een D bij. Toen meester naar hem terugkeerde,stond er MOORD
op het bord.
‘Veeg dat oogenblikkelijk uit,’ beval hij.
Terwijl Kruimeltje gehoorzaamde, keek Meester Leentvaar peinzend naar den
jongen. Ondanks zijn ongepolijste manier van doen had Kruimeltje iets aantrekkelijks,
dat zag hij wel. Onwillekeurig
Chr. van Abkoude, Kruimeltje
121
voelde hij zich tot den jongen aangetrokken en in stilte besloot hij, den ruwen diamant
voorzichtig te behandelen.
Hij gaf Kruimeltje een plaats in een der achterste banken, vanwaar hij hem goed
in het oog kon houden. Kruimeltje, voor wien alles hier nieuw was, werd
belangstellend en bekeek het schoollokaal van alle kanten. Er hingen fraaie platen
aan de muren en teekeningen van leerlingen.
Toen kreeg Kruimeltje een buurman in zijn bank en begon maar dadelijk kennis
met hem te maken. Het ventje was zeven jaar oud en had juist de eerste klas
doorloopen. Een aardig, zwart jongetje was het, met slimme oogen en een wat
ondeugenden trek om den mond. Anton Bernards heette hij, maar meestal noemden
ze hem Tony. Als je hem zoo zag zitten, leek hij een alleraardigsten jongen, maar in
werkelijkheid was hij alles behalve een lieverdje. Eenigst kind van zijn ouders, was
hij steeds verwend en bedorven, wou in alles zijn zin hebben en meende alle andere
kinderen te kunnen regeeren. Met Kruimeltje was hij echter daarvoor precies aan het
verkeerde kantoor.
Tony keek even Kruimeltje aan en begon toen zijn schoolgerei op de bank uit te
stallen. Potlooden, pennen, radeergom, en verder al die kleinigheden, die noodzakelijk
en overbodig zijn voor een schoolkind.
‘Allemaal van mij,’ zei Tony, eerst op den voorraad schrijfgerei en dan op zichzelf
wijzend ‘allemaal van mij.’
‘Ik heb een hond,’ zei Kruimeltje, die hem den loef wou afsteken.
‘Bah... ik wil geen hond... vroeger had ik er een, maar er is niets aan en we hebben
hem naar het Hondepark gebracht.’
Chr. van Abkoude, Kruimeltje
122
Dat gaf Kruimeltje een steek in het hart.
‘Hebbie je hond naar het Hondepark gebroch?’
‘Ja, met me vader... an honde heb je niks...’
‘Da's een gemeene streek,’ herhaalde Kruimeltje verontwaardigd.
‘Zeg dat nog is.’
‘Da's een gemeene streek,’ herhaalde Kruimeltje onvervaard.
Pats... daar schoot Tony's hand uit en trof Kruimeltje op de wang. In een seconde
zat Kruimeltje boven op Tony en trommelde lustig op diens neus en oogen los. Tony
gilde moord en brand, terwijl Kruimeltje's vuisten met razende snelheid op hem
neerbeukten. Meester Leentvaar kwam aanloopen en bevrijdde Tony van den levenden
stoomhamer, door Kruimeltje met beide handen op te tillen en voor aan de klas te
zetten.
‘Maar jongen,’ sprak hij bestraffend, ‘pàs op school en nu al aan het vechten? En
kijk eens, wat je gedaan hebt?’
Met deze woorden wees de meester op Tony, die twee blauwe oogen had en een
bloedneus.
Kruimeltje keek naar zijn aanvaller en scheen na te denken. Toen, zonder een
woord te zeggen, stapte hij naar het waterfonteintje in den hoek van de klas, maakte
er zijn zakdoek nat en waschte daarna Tony's gezicht af.
‘Houd je kò... hoofd achterover, gek, en snuif op... Mooi, assie me nog is anraak
sla 'k je dood... doet het nog zeer? Nou, huil maar niet, 't zal wel gauw over weze...’
Meester Leentvaar draaide zich om en snoot zijn neus, maar het leek wel, of hij
zijn lachen wilde verbergen. Toen stapte Kruimeltje goedmoedig naar hem toe en
zei:
‘Je mot'r niet nijdig om weze, hoor... Maar die knul zei, dattie z'n hond naar 't
Hondepark had gebroch en toen zei ik dattet 'n gemeene
Chr. van Abkoude, Kruimeltje
123
streek was... is dat niet waar, meester... honde benne echt lief en in 't Hondepark
worre ze gestikt met gas... Nou enne toen gaf-ie me een smeer op me toet... Mot-ie
net bij mijn weze... gommes, 'k doch da'k door hem héén sloeg...’
Meester Leentvaar had al veel in het onderwijs meegemaakt, maar zoo'n type had
hij nog nooit ontmoet. Hij wist niet, of hij Kruimeltje op zijn knie zou nemen of hem
uit de klas zetten. Hij zei niets, snoot zijn neus nog eens en ging Tony kalmeeren.
‘Is het waar, Tony, dat jij hem een klap gaf?’
‘Hij sloeg eerst,’ jokte Tony.
Maar er waren getuigen, die het gezien hadden.
‘'s Nietes, meester,’ zei een meisje, ‘Tony sloeg het eerst.’
‘Dus je jokt, Tony, en dat is heel leelijk. Men behoort te allen tijde de waarheid
te spreken. Intusschen ben je al genoeg gestraft en raad ik je aan, in den vervolge
wat voorzichtiger te zijn, alvorens je handen uit te steken.’
Kruimeltje werd weer naar zijn plaats gezonden en toen luidde de schoolbel.
- - - - - - - - - - - - -
Om twaalf uur stonden Wilkes en Moor op hun vriendje te wachten. Kruimeltje
stormde op hen toe, omarmde Moor, die als dol om hem heen sprong en luid blafte,
en drukte Wilkes de hand.
‘En hoe heb je het gemaakt, mijn jongen?’ vroeg deze.
‘Emmes, hoor, emmes.’
‘Nou niet zulke rare woorden meer, Kruimeltje.’
‘Nou ja, ik bedoel fijn. En een echte meester, dat we hebbe. Gommes, hij is zoo
lang en zoo dun en hij heit zoo'n leuke neus, net 'n ooievaar. Maar 'n echte meester,
hoor...’
Chr. van Abkoude, Kruimeltje
124
Wilkes glimlachte en schudde het hoofd.
En toen Kruimeltje weer in één adem aan het vertellen, terwijl ze naar huis liepen.
‘Nou, hij vond het niks naar op school, hoor, veel prettiger dan op die andere
school, waar ze hem altijd sloegen. En hij had 'n hoop geleerd vanmorgen, nou,
driemaal zes is vijftien en vier en vier is zeven... gemakkelijk genoeg, hè? En hij had
Tony z'n gezicht een beetje veranderd en meester had hem het bord laten
schoonmaken. Hij had zoo gauw den doek niet kunnen vinden en daarom had hij
meesters zakdoek maar even uit diens zak getrokken en nat gemaakt onder de kraan.
Ja, en er toen het bord mee schoongeveegd. Gommes, of de meester gek keek, toen-ie
later die kletsnatte doek uit z'n zak haalde, om z'n neus te snuiten. En ze hadden
gezongen, maar hij kende geen een van die versjes en toen had de meester gevraagd,
of hij ook niet een liedje kon en toen was-ie gaan zingen van: Met z'n allen naar de
Zaan, waar de wieken van de molens lustig gaan. Hij hoefde 't niet eens uit te zingen,
zoo mooi vond meester het. En toen waren ze gaan schrijven met inkt. Dat was fijn
gegaan en hij had maar vier inktvlakken gemaakt en kijk eens, zijn handen en zijn
armen zaten ook heelemaal vol. Nou, dat was niks erg, hè, kon je thuis best
afwasschen. Maar het echtste was toch het verhaal, dat de meester verteld had. 't Was
wel een beetje moeilijk geweest om te begrijpen, iets van de Vaderlandsche
Geschiedenis... van .. van... wist hij veel. En vanmiddag gingen ze leeren van de
landkaart en al die pràchtige groote steden... Overschie, Delfshaven en Schiedam.
Nou, school was echt, hoor, niks niet náár.
- - - - - - - - - - - - -
Zoo gingen eenige weken voorbij. Wilkes' gezondheid was geheel en al
teruggekeerd, hij voelChr. van Abkoude, Kruimeltje
125
de zich weer sterk en vol levenslust. Meer en meer voelde hij het verlangen sterker
in zich worden, om zijn belofte na te komen en den. Vader van Kruimeltje op te
sporen, indien blijken mocht, dat deze nog in leven was. Kruimeltje bleef zijn best
doen op school, en ofschoon hij herhaalde malen in botsing kwam met alle begrippen
van beschaving en opvoeding en het hem dikwijls moeite kostte, aan alle nieuwe
regelen en wetten te gehoorzamen, bleef hij toch volhouden, steeds aangemoedigd
door Wilkes en meester Leentvaar, die veel van den jongen was gaan houden.
Tegen het midden van Februari besloot Wilkes zijn plannen ten uitvoer te brengen.
Er was echter een groote moeilijkheid, een groot bezwaar te overkomen... en dat
bezwaar was... Kruimeltje. De man had juist genoeg geld, om zijn overtocht naar de
Nieuwe Wereld te bekostigen en daar zijn onderzoekingen te beginnen, maar hij had
niet genoeg om bovendien nog kost en inwoning voor den jongen te betalen. Wilkes
hield er een bespreking over met den hoofdonderwijzer Brilsma en meester Leentvaar.
Die twee waren het er over eens, dat Kruimeltje, ondanks zijn eigenaardige
bokkesprongen in school, mettertijd wel een goed leerling worden zou.
‘Maar,’ had Wilkes gezegd, ‘indien hij nu weer in dat gesticht moet, dat zal hem
verbazend tegenvallen, vooral ook, omdat zijn hond er niet toegelaten wordt.’
‘Ik zou den jongen graag bij mij in huis nemen,’ zei meester Leentvaar, ‘maar dat
zal natuurlijk bekostigd moeten worden, aangezien ik zelf niet in de gelegenheid
ben, daarvoor te zorgen.’
‘Natuurlijk, dat spreekt van zelf,’ zei Wilkes.
‘Ik wil echter eens gaan praten met den Vader van dat Gesticht en zien, of ik geen
toeChr. van Abkoude, Kruimeltje
126
stemming voor den jongen kan krijgen, om den hond bij hem te houden.’
‘Als u dat gedaan zoudt kunnen krijgen, denk ik, dat we weinig moeite zullen
hebben, om den jongen er weer heen te krijgen.’
Om kort te gaan, dat werd afgesproken en na eenige moeite kreeg meester Leentvaar
toestemming voor Kruimeltje, om Moor in het Gesticht te brengen. In het eerst vond
Kruimeltje de gedachte, naar het Gesticht te moeten, niet heel aangenaam, maar nu
hij Moor mee mocht nemen, was het wat anders. Hij zou natuurlijk dezelfde school
blijven bezoeken en zoodoende steeds onder toezicht zijn van meester Leentvaar. -
Kruimeltje doorstond al die veranderingen zonder tegenwerping, omdat hij steeds
maar dacht aan de mogelijkheid, dat zijn Vader weer zou komen en hem dan een
knappen, flinken jongen vinden zou, waar hij trotsch op kon zijn.
Hij was nu zes weken in een geheel andere omgeving geweest, kreeg iederen dag
behoorlijk onderwijs, had een fatsoenlijk tehuis, werd warm gekleed, in één woord,
had een uitstekende verzorging. En tòch... en tòch smeulde diep, héél diep in zijn
hart de oude liefde en het verlangen naar de straat en het zwerversleven.
Begin Maart vertrok Wilkes naar de West. Meester Leentvaar en Kruimeltje deden
hem uitgeleide. Wilkes beloofde, veel aan den jongen te schrijven en een adres op
te geven. En op zijn beurt liet hij Kruimeltje beloven, goed vol te houden en ook in
het Gesticht goed op te passen.
En toen had het afscheid plaats. Wilkes verzocht den meester een oogje te houden
op zijn beschermeling en hem met raad en daad terzijde te staan.
Hij drukte stevig de handen van den goeden onderwijzer en omhelsde Kruimeltje.
Chr. van Abkoude, Kruimeltje
127
‘Zal je heusch goed oppassen, jongen?’
‘Ja, Wilkes, en schrijf je me dan een brief over Amerika en over Vader?’
‘Vast en stellig, ik zal je veel schrijven en dan hoop ik ook van jou te hooren, hoe
je het op school maakt en of je flink leert. Gedraag je ook behoorlijk in het Gesticht
en denk maar, dat het slechts voor korten tijd is. En al mocht ik je vader niet meer
kunnen vinden, dan zal ik je toch in elk geval weer komen halen en dan mag je weer
bij me komen. Dag mijn jongen, dag meneer Leentvaar, ik moet nu aan boord gaan...
ik hoop dat het u allen goed gaat.’
Met deze woorden stapte Wilkes aan boord van den stoomer, die hem eenige
oogenblikken later heenvoerde naar het Westen, waar nieuwe avonturen hem wachtten.
Chr. van Abkoude, Kruimeltje
128
Hoofdstuk XVI.
Weer in het Gesticht. - Moeilijkheden met Moor.
MEESTER Leentvaar nam Kruimeltje en den hond mee naar het Gesticht, waar men
op de terugkomst van het tweetal gerekend had. Nadat de onderwijzer zijn leerling
aan de zorgen van Vader en Moeder Keyzer had overgelaten, werd de jongen even
door den Vader onderhanden genomen.
‘Ik wil je dan maar zeggen,’ begon deze op zijn gewone barsche manier, ‘dat je
het niet moet probeeren, om nog eens weg te loopen. Je ziet er nu heel wat
fatsoenlijker uit, dan den eersten keer en ik verwacht van je, dat je alle liefdegaven,
die je hier in ontvangst zult nemen, niet met ondankbaarheid zult beloonen. Je bent
geen haartje beter dan de armste hier en ik wil, dat je dat nimmer zult vergeten. Wat
den hond betreft, die kan in het schuurtje, achter in den tuin, blijven. Maar hebt het
hart niet, dat je het smerige dier in huis brengt, want dan ga je er allebei uit.’
Kruimeltje, die in den laatsten tijd niet anders dan vriendelijke, tactvolle woorden
had gehoord van zijn vrienden Wilkes en meester Leentvaar, woorden, die hem moed
hadden ingesproken en lust tot volhouden, keek verbaasd op bij de liefdelooze
toespraak van den weesvader. Eventjes voelde hij weer de oude bitterheid, de oude
vijandChr. van Abkoude, Kruimeltje
129
schap in zich opkomen, de vroegere haat tegen de menschen, die hem altijd
afsnauwden en alles afnamen. Maar hij zei niets, denkende aan zijn belofte aan
Wilkes.
‘En nu ga je eerst maar je handen wasschen in het waschlokaal,’ vervolgde de
man, ‘en dan kun je straks mee eten.’
De Vader ging hem vooruit naar het waschlokaal, waarheen ook Moor volgde.
lsNiet die hond hier, niet die hond hier,’ schreeuwde de Vader. ‘Breng hem in den
tuin.’
Een deur van het waschlokaal gaf toegang tot den tuin en Kruimeltje zette Moor
bedaard buiten.
Toen wou hij zijn handen gaan wasschen, maar de lange, zinken waschbak, die
over de geheele lengte van den muur liep, was te hoog. Hij kon er niet bij. In zulke
gevallen gingen de kinderen op een kist staan, en zoo deed ook Kruimeltje.
Er was geen handdoek en terwijl de Vader er een ging halen, werkte Moor de deur
met zijn voorpooten open en kwam juist binnen, toen de Vader met een handdoek
terugkeerde. Kruimeltje tilde snel de kist op, die met de opening op den grond lag,
en stopte Moor eronder. Toen sprong hij er weer bovenop en waschte, dat het schuim
eraf vloog. De Vader, niets vermoedend, wierp den handdoek op den rand van den
waschbak, doch zoo, dat Kruimeltje noodzakelijk van de kist springen moest, om
dien te bereiken. Dit deed hij snel, maar nauwelijks was hij eraf of de kist bewoog
en schoof over den grond. Kruimeltje sprong er haastig weer bovenop en dat deed
den Vader, die door het raam in den tuin had staan kijken, omzien.
‘Wat is dat?’
‘Niks,’ zei Kruimeltje, ‘ik viel haast.’
‘Zoo, kom nu mee naar de eetzaal.’
Daar zaten al de kinderen nog precies, alsof zij
Chr. van Abkoude, Kruimeltje
130
in het geheel niet van tafel geweest waren, sinds Kruimeltje hen daar de laatste maal
zag. Dezelfde gedweeë, dunne gezichtjes met de vreesachtige oogen, dezelfde magere
leden, dezelfde armelijke kleeren. Ze keken allemaal verwonderd naar Kruimeltje,
toen die binnenkwam, want hij was heel wat veranderd, sinds ze hem voor het eerst
zagen.
Kruimeltje kwam weer naast Buikie te zitten en weldra bemerkte de eerste, dat de
dikkerd nog niets van zijn eetlust verloren had. Maar nu gebeurde er iets grappigs.
Zoodra alle kinderen hun plaatsen aan tafel hadden ingenomen en de schotel met
brood was klaargezet, deed Buikie daarin weer een flinken greep. Voor hij zich echter
een stapel daarvan kon toe-eigenen, hield Kruimeltje zijn arm vast en zei kort:
‘Afblijven.’
De kinderen grinnikten en vonden Kruimeltje een held.
Buikie keek raar op.
‘Voor jou?’ vroeg hij smalend.
‘Nee, voor de Moeder, daar komt ze. Ik mag 'r niet ankomme, en jij net zoo min.’
‘Ikke wel,’ protesteerde Buikie en stak zijn hand weer uit.
‘Afblijven,’ zei Kruimeltje weer en trok Buikie's hand weg.
‘Wat is dat?’ vroeg de Moeder, die alweer met een pot soep binnenkwam.
‘Buikie kan niet wachten, tot we allemaal wat krijgen, Moeder,’ zei Kruimeltje.
Toen kwam de Vader binnen en zette zich oudergewoonte, aan het hoofdeinde
van de tafel.
‘Bidden, kinderen.’
Ze sloten de oogen en vouwde de handen, maar Kruimeltje gluurde naar Buikie,
die weer
Chr. van Abkoude, Kruimeltje
131
de hand naar den schotel uitstak, snel een greep deed en drie dikke sneden op zijn
bord legde. Daarop sloot hij de oogen stijf. Kruimeltje deed ook een snellen greep,
hij legde de sneden brood weer op den schotel en kneep ook zijn oogen stevig dicht.
Toen de Vader ‘Amen’ zei, vond Buikie z'n bord nog net zoo leeg als tevoren. Hij
keek achterdochtig naar Kruimeltje, maar die staarde naar den zolder en floot zachtjes.
Toen deelde de Moeder brood en soep rond en Kruimeltje bemerkte tot zijn groote
voldoening, dat ditmaal Buikie evenveel brood kreeg als de anderen. Na de soep
werd er een schotel hutspot op tafel gezet.
Er was zoowaar ook vleesch in, meest kleine stukjes, maar er was ook een grooter
stuk bij en dat kwam toevalligerwijze(?) op Buikie's bord terecht. Een oogenblik
later voelde Kruimeltje iets tegen zijn been wrijven en tot zijn schrik bemerkte hij,
dat Moor ongemerkt de eetzaal binnengeslopen was en zich onder zijn baasjes stoel
verschool. Gelukkig hield de hond zich doodstil.
Juist wou Buikie aan het stuk vleesch beginnen, toen Kruimeltje hem op den arm
tikte.
‘Wat isser?’ vroeg Buikie.
‘Jò,’ zei Kruimeltje langzaam en geheimzinnig, ‘daar zit me toch een
reuzespinnekop in die hoek van de kamer... kijk es dáárheen...’
Buikie keek in de aangewezen richting, maar zag niets.
‘'k Zie niks,’ zei-die.
‘O, dan is-tie zeker al weg,’ zei Kruimeltje, ‘'n kànjer was het.’
Buikie wou weer aan zijn vleesch beginnen, maar dat was verdwenen. Niemand
wist, waar het zoo plotseling gebleven was. Moor wist het best, want die likte zich
lekker den baard af.
Chr. van Abkoude, Kruimeltje
132
Na het eten wist Kruimeltje den hond naar buiten te krijgen, toen de Vader en de
Moeder het vertrek reeds verlaten hadden. Hij deed Moor in hetschuurtje en spreidde
er wat stroo voor hem op den grond.
lsZoo, ouwe jongen, nou kan je lekker slapen hier. Baas Wilkes is Vader gaan
zoeken, en alsdie 'm vindt krijg je een gouwen halsband met je naam erop, en dan
gaan we wonen in een mooi huis, net als bij baassie Wilkes, weet je wel? Nog veel
grooter huis met een fonograaf en een pianolia en een hoop gouwe stoele en dan
krijg je 'n kamertje, niet 'n hok, 'n kamertje met een hondebedje en groote borden
vleesch en beentjes en dan koop ik elke week een pond chocola voor je, mag je alleen
opeten. Nou zoet zijn, hoor, anders komt die brombeer van een Vader en geeft je een
schop. As-tie dat doet, bijt je 'm maar in z'n jat, komplementen van mij, dag, hoor.’
Kruimeltje ging weer terug naar de speelkamer, waar de kinderen bleven, tot het
tijd was om naar bed te gaan.
Sommigen speelden op den grond, anderen zaten aan de tafel te lezen, maar
Kruimeltje ging bij het raam zitten en tuurde naar buiten. Er was vandaag weer
zooveel gebeurd om over na te denken, dat hij geen lust had tot spelen. Hij keek naar
de lange rij gloeilichtjes der straatlantaarns, naar de voorbijgangers, naar de wagens
en auto's. Waar zou de boot nu zijn? Heel ver weg op zee al, en Wilkes kijkend over
de verschansing en denkend aan hem en Moor. Goeie man, die Wilkes, jammer dat
hij niet mee mocht naar Amerika, maar hij begreep, dat het niet kon en hij maar tot
last zou zijn, in het vreemde land. En nu was hij dan weer in het Gesticht, wel niet
prettig, maar enfin, Moor was in elk geval bij
Chr. van Abkoude, Kruimeltje
133
hem en het was toch niet voor altijd. 't Kon hem weinig schelen, morgen ging hij
weer naar school en zag er Meester Leentvaar en Mijnheer Brilsma, die waren ook
erg aardig voor hem.
Zoo bleef Kruimeltje langen tijd aan het raam zitten, tot de Moeder zeggen kwam,
dat de jongens allen naar bed moesten. Ze werden opgesteld in een rij en marcheerden
de trap op.
In de slaapzaal stonden twintig bedden, tien aan elke zijde. Naast ieder bed stond
een kastje en een stoel. Nadat allen zich uitgekleed en te bed begeven hadden, draaide
de Moeder het electrische licht uit en ging naar beneden. Soms hoorde men nog even
een paar kinderen met elkaar praten, maar toen werd het stil.
De maan scheen door de vensters naar binnen en verlichtte den vloer. Het overige
van de slaapzaal was donker.
Kruimeltje kon de eerste oogenblikken niet slapen. Zijn gedachten hielden hem
wakker. Wat een verschil, deze slaapzaal en het gezellige vertrek, dat hij gisteren
nog met Wilkes deelde. Hier was alles grijs en kaal, daar was alles warm en gezellig,
met mooi gebloemde gordijnen en schilderijen aan de muren. En zouen ze allemaal
nou alslapen? Gunst, wat waren die kinderen stil en gedwee, net of het houten poppen
waren, er zat heelemaal geen fut in, geen leven. Kruimeltje hief het hoofd op en keek
eens langs de bedden. Daar lei Spijker. Nou, dat was me ook een stumperd, zoo wit
en zoo mager en altijd zoo stil. Waarom liep-ie niet weg en ging de straat op? Overal
kon je wel wat te eten vinden en misschien meer, dan hier. En overal kon je schik
hebben, nou, daar wist hij van mee te praten. En daar lei Buikie, je kon hem goed
van de anderen onderscheiden, want zijn dikke, bolle lichaam stak boven alle andere
uit.
Chr. van Abkoude, Kruimeltje
134
Toen meende Kruimeltje iets te hooren bij de deur. Het was daar juist heel donker
in dien hoek en hij kon met moeite de deur onderscheiden. Och, het was zeker maar
verbeelding geweest, want...
Kijk... wat was dat ... ging de deur open?
Wie kwam daar binnensluipen? Hee, dat was vreemd, de deur opende zich
langzaam, je zag de maan nu in de gang schijnen, maar er kwam niemand binnen.
Kruimeltje voelde zich niet op zijn gemak.
Hij tuurde en tuurde ... meer en meer opende zich de deur ... alsof die door een
onzichtbare hand bewogen werd...
Hij verwachtte nu de gedaante van een persoon te zien ... maar niets verscheen.
Toen, een oogenblik later, voelde hij iets ruig-harigs langs zijn hand strijken en hij
gaf een schreeuw van schrik.
Groote hemel, wat was dat?
Zijn schreeuw deed de andere kinderen in hun bed opspringen, want de meesten
sliepen nog niet.
‘Wat is er?’ klonk het van verschillende kanten.
‘Steek het licht aan,’ riep Kruimeltje.
Een der jongenssprong uit zijn bed en drukte op een electrischen knop. Drie lichten
schoten aan en nu zag Kruimeltje, wat het geheimzinnige monster was, dat met zijn
ruige haren langs zijn hand gestreken had.
Het was Moor.
‘O kijk,’ zei Kruimeltje, ‘het is mijn hond. Stoute jongen, jij mag hier niet komen,
weet je dat niet? Doe de deur dicht, jongens, dan zal ik je eens wat laten zien. Moor
kan prachtige kunstjes doen, wat fijn. Kom hier, Moor.’
De jongens, verzot op honden, kwamen nu allemaal uit hun bed en schaarden zich
om dat
Chr. van Abkoude, Kruimeltje
135
van Kruimeltje. Moor sprong boven op zijn baasjes bed.
‘Mooi zitten, mooi zitten, Moor,’ zei Kruimeltje, en de hond zat gehoorzaam op
zijn achterpooten. ‘Nou netjes bidden.’ De hond bracht zijn voorpooten te zamen en
bewoog ze smeekend op en neer. De kinderen jubelden.
‘Nou dood liggen, Moor.’
De hond deed het, maar opeens riep een der jongens: ‘Jò-jò-jò ... daar komme ze
an...’
Rrrrrrt ... vlogen ze allemaal terug naar hun bed, trokken de dekens over zich heen
en snorkten. Een ander draaide gauw het licht uit en plotseling was het weer doodstil.
Toen werd de deur geopend en de Moeder verscheen weer.
Ze draaide de lichten aan en zag tot haar verbazing, dat ieder rustig sliep.
‘Is er iemand wakker?’ vroeg ze.
Algemeen gesnurk.
Toen liep de Moeder langzaam langs de bedden en inspecteerde de slapende
hoofden. Bij het bed van Kruimeltje bleef ze staan, want daar was iets vreemds te
zien.
Onder Kruimeltje's hoofdpeluw stak een ruige hondestaart uit, die lustig kwispelde.
‘Zeg eens, jij,’ begon de Moeder, en ze trok Kruimeltje overeind. ‘Wat zijn dat
voor aardigheden? Weet je niet, dat de hond in de schuur moet slapen?’
‘Och, laat hem maar hier,’ smeekte de jongen. ‘Hij doet geen kwaad.’
‘Dat weet ik wel,’ was het antwoord, ‘maar je moogt geen hond in bed hebben en
hij heeft een goed plaatsje in de schuur.’
‘Roep de Vader asjeblieft niet,’ zei Kruimeltje, ‘ik zal Moor op den grond laten
slapen en hem morgen vroeg wel weer in de schuur brengen.’
Chr. van Abkoude, Kruimeltje
136
‘Als de Vader het wist, zou hij zeker den hond de straat opjagen,’ hernam ze. ‘Voor
ditmaal zal ik je verzoek toestaan, mits je morgenochtend vroeg den hond naar zijn
plaats brengt. Nu allemaal stil slapen en geen grapjes meer.’ Daarop draaide de
moeder het licht uit en verdween.
‘Arme Moor,’ zei Kruimeltje, ‘nu moet je op den kouden vloer slapen. Maar weet
je wat? Ik zal je mijn kussen geven.’
Zoo gezegd, zoo gedaan. Hij legde zijn kussen op den grond en Moor kroop er
op. Kruimeltje ging weer liggen, maar merkte nu, dat hij niet erg gemakkelijk lag.
Zijn hoofd lag veel te laag en dat was hij niet gewend. Hij ging opzitten en keek eens
rond. De manestralen verlichtten het bed van Buikie, die alweer snurkte, maar nu
hèusch.
Kruimeltje liet zich uit zijn bed glijden, liep op de teenen naar Buikie's bed, trok
hem langzaam z'n kussen onder het hoofd vandaan en retireerde ermee. Buikie sliep
rustig door en Kruimeltje lag weer lekker. Hij keek nog eens even naar Moor, die
het kussen een heerlijk bed vond en zei:
‘Wel te rusten, ouwe jongen.’
Chr. van Abkoude, Kruimeltje
137
Hoofdstuk XVII.
Hollanders in Amerika.
NA EEN WEEK was de boot, die Wilkes naar Amerika voerde, in New York
aangekomen. Hij besloot, een paar dagen hier te blijven en trachten inlichtingen te
krijgen aan het Nederlandsch Consulaat omtrent Harry Volker. Na een afwezigheid
van tien jaren deed het hem goed, de geweldige metropolis weer eens te zien, waar
hij toen ook eenigen tijd had doorgebracht. Met den ondergrondschen trein, die daar
de ‘subway’ heet, liet hij zich naar de benedenstad rijden, waar hij een kamer in een
der tallooze hotels betrok. Den eersten middag besteedde hij met eens wat rond te
wandelen en de oude, bekende plekken van vroeger weer eens te bezoeken. Hij
wandelde tusschen de enorme wolkenkrabbers, die ontzettend hooge gebouwen,
waarvan buitenlanders zich maar geen voorstelling kunnen vormen, zonder ze met
eigen oogen gezien te hebben, doch waar de New Yorkers heelemaal niet meer op
letten. Hij liep onder de viaducten der electrische treinen, de ‘elevated trains’, waar
het donderend gerommel en gedreun hem voortdurend boven het hoofd klonk, bekeek
de grandiooze uitstallingen der kolossale warenhuizen en merkte op, hoeveel er ook
hier in tien jaren veranderd was. Op zijn wandeling door de eindelooze straten vond
hij telkens ‘subway’ stations, die hij vroeger nooit gekend had, en hij vernam,
Chr. van Abkoude, Kruimeltje
138
dat de ondergrondsche spoorlijn liep tot de 242ste straat, verscheidene vertakkingen
had en iederen dag meer dan twee millioen passagiers vervoerde van het eene einde
der stad naar het andere. Dan was er ook weer die onophoudelijke menschenstroom,
eindeloos zich voortstrekkend, en iedereen scheen wel bijzonder veel haast te hebben.
Wilkes verwonderde zich, waar al die menschen heengingen en waarom de meesten
zoo snel liepen. Toen hij een paar uren rondgewandeld had, voelde hij zich doodmoe.
Niet van een paar uurtjes wandelen, maar van het vermoeiende, rustelooze, gejaagde
Amerikaansche straatleven, het koortsachtige, zenuwzieke, haastige, amechtige gedoe
van de menigte, die zich geen kalmte en rust gunde.
De lezer denke echter niet, dat dit het geval is in alle Amerikaansche steden. Dit
is alleen maar zoo in New York en Chicago, waar de bevolking het dichtst is en waar
men het centrum vindt van alle groote fabrieken en werkplaatsen, winkels en
magazijnen. Amerikanen, die uit een heele ander gedeelte van de Vereenigde Staten
komen en New York bezoeken, staan er pàf van en vinden het absoluut niet
aangenaam. De enorme drukte, het lawaai, het verkeer van duizenden automobielen,
vrachtmotoren, taxi's, cabs enz., is onbeschrijfelijk, men moet dat met eigen oogen
gezien en gehoord hebben. Electrische trams door de straten, ‘elevated’ treinen er
boven ‘subway’ treinen er onder, een gewoel van zes millioen inwoners door de
betrekkelijk smalle straten, dat alles bij elkaar veroorzaakt een onophoudelijk
gerommel en geraas, waaraan de vreemdeling niet zeer spoedig went.
Het overkwam ook Wilkes weer, dat koortsachtige, vermoeide gevoel, als
New-York je te pakken krijgt en het lijkt dan, of al die enorme
Chr. van Abkoude, Kruimeltje
139
hooge gebouwen op je neer dreigen te komen, je voelt je als een stofje temidden van
hooge rotsgebergten.
Wilkes liep een restaurant binnen, waar hij zich aan een der tafels neerzette. Hij
bestelde een licht maal en terwijl hij wachtte, keek hij naar het gewoel op straat. Hij
was nu op Broadway aangeland, ter hoogte van de Veertigste straat, Broadway, waar
op dat gedeelte ieder huis een theater of een restaurant was en waar men heel den
dag honderden acteurs en actrices heen en weer kon zien wandelen, waar de
theateragentschappen waren en het centrum van de filmindustrie was. Bekende
film-acteurs en actrices, die je in de theaters op het witte doek zag acteeren, ontmoette
men hier in hun dagelijksch leven. Het was alles nieuw voor Wilkes, die tien jaren
geleden een ander New York had aangetroffen.
De kellner kwam hem het bestelde brengen en Wilkes begon met smaak te eten,
toen hij opeenstusschen al het Amerikaansch gepraat een paar Hollandsche woorden
hoorde.
‘Laten we hier wat eten, zeg, en dan kunnen we op je kamer verder praten.’
Het was een netgekleed jongmensch van hoogstens vier-en-twintig jarigen leeftijd,
die deze woorden sprak tot zijn metgezel, een wat ouder persoon. Verrast keek Wilkes
op, want hij herkende in het jongemensch een zijner medepassagiers van de boot.
‘Wel, dat is aardig,’ zei de jonkman, toen hij Wilkes zag opstaan en hem de hand
toesteken. ‘Hoe toevallig, dat we elkaar nu reeds in New York ontmoeten. Mag ik u
even voorstellen m'n vriend Charles Winters, ook Hollander ... mijnheer Wilkes van
Rotterdam.’
‘Zoo, komt u ook van Rotterdam?’ vroeg de
Chr. van Abkoude, Kruimeltje
140
heer Winters, ‘dat is mijn geboortestad en ik heb er het grootste deel van mijn leven
doorgebracht.’
‘Is u al lang hier?’ vroeg Wilkes, die wel aan de kleeding en de manieren van den
heer Winters zien kon, dat deze geheel en al veramerikaanscht was.
‘Zoowat zes jaren,’ was het antwoord.
‘We zijn zoo'n beetje de stad aan het bekijken,’ sprak zijn metgezel, die Willem
Verwouden heette. ‘Iets geweldigs, vindt u niet?’
‘Ja,’ antwoordde Wilkes, ‘zegt u dat wel. Ik ben hier tien jaar geleden ook al eens
geweest, maar de stad is heel wat veranderd, behalve downtown, waar behalve wat
nieuwe wolkenkrabbers de straten zoowat hetzelfde gebleven zijn.’
‘Gaat u hier in betrekking?’ vroeg Willem Verwouden.
Wilkes schudde het hoofd.
‘Ik heb hier een zeer bijzonderen plicht te vervullen,’ antwoordde hij. ‘Ik ben
hierheen gekomen met het doel, iemand op te zoeken, van wien ik tien jaren geleden
het spoor bijster geraakt ben.’
‘Tien jaren geleden,’ zei de heer Winters, ‘dan zal het u niet gemakkelijk vallen,
dien persoon te vinden.’
‘Komt u aan mijn tafel zitten,’ noodigde Wilkes uit, ‘dan zal ik u het geval
vertellen.’
Zoo deden ze en nadat de nieuwgekomenen iets besteld hadden, begon Wilkes
hun zijn avonturen met Harry Volker te vertellen.
De beide Hollanders luisterden met belangstelling, terwijl ze hun maaltijd
gebruikten. Ze gevoelden sympathie voor Wilkes en zijn vriend Volker, die twee
kameraads, die elkander verloren hadden, na langen tijd met elkaar gewerkt en
gestreden te hebben.
‘En zoo,’ besloot hij, ‘ben ik dan na een verChr. van Abkoude, Kruimeltje
141
loop van tien jaren teruggekeerd om te trachtten, Harry weer op het spoor te komen.
Hij was slechts vier-en-twintig jaar oud, toen we samen hier waren, dus kan hij nog
geen vijf-en-dertig zijn. Bovendien was hij er heelemaal de man niet naar, om zich
door tegenspoed te laten ontmoedigen, hij was altijd volhardend en ijverig.’
‘Wel,’ sprak Winters, ‘het zou best mogelijk kunnen zijn, dat uw vriend nog in
leven is. Ik ken wel wat Hollandsche families hier in Amerika en ik wil gaarne mijn
best doen, inlichtingen omtrent hem in te winnen. Misschien kent een der Hollanders
hem, of weet, waar hij is.’
‘Dank u voor uw vriendelijkheid,’ zei Wilkes, ‘ik twijfel er echter aan, of Harry
zich in dit gedeelte van het land bevindt. Ik vermoed, dat hij nog steeds in de West
is.’
‘Daar zoudt u zich in kunnen vergissen,’ sprak Winters weer, ‘de meeste lui, die
teleurgesteld zijn geworden in de West keeren terug naar de groote steden en
verdwijnen al spoedig in de menigte kantoor- en fabriekswerkers. Er is dus evenveel
kans, dat uw vriend hier in New York is als overal elders.’
Maar Wilkes schudde het hoofd.
‘Harry hield van buitenleven,’ zei hij, ‘en ik denk niet, dat hij in een stad werkt.’
Het onderwerp dwaalde daarna af, de nieuwe kennissen gaven hun kaartje aan
Wilkes, voor het geval hij hun hulp of raad mocht noodig hebben.
‘En waar gaat u heen?’ vroeg Wilkes aan den jongen Verwouden.
‘Ik ben uitgezonden door de Hollandsche Petroleum-Maatschappij naar Tulsa, in
den staat Oklahama, waar de oliebronnen zijn.’
‘Dat is een heele reis, Mr. Verwouden.’
‘Niet zoo erg, 'n paar dagen hoogstens. Ik blijf echter nog een paar weken in
New-York.’
Chr. van Abkoude, Kruimeltje
142
‘Mr. Verwouden en ik waren reeds vrienden in Holland,’ verklaarde Charles Winters.
‘Het doet een mensch goed, oude vrienden in den vreemde te ontmoeten.’
‘Woont u hier in New York?’ informeerde Wilkes.
‘Nu niet meer, vroeger wel. De city is mij een beetje al te lawaaiïg, ofschoon ik
wel houd van druk verkeer. Toch ben ik iederen dag hier voor mijn werkzaamheden.
Wij wonen in een kleine, gezellige plaats in New-Jersey, op ongeveer een half uur
afstand van hier.’
‘Mijn vriend Winters schrijft verhalen,’ vertelde Verwouden, ‘je moet oppassen
voor hem, want hij maakt een studie van je en zet je in een van zijn boeken.’
‘Nou, meneer Winters,’ sprak Wilkes, ‘als ik u eens het heele verhaal vertelde van
Kruimeltje zou u daar alleen wel een boek over kunnen schrijven.’
‘Mooi,’ was het antwoord, ‘dat doen we. Maar dan moet ik eerst weten, hoe de
geschiedenis afloopt en of ge den vader vindt van Kruimeltje. Bovendien ben ik
benieuwd om te weten, wat er met de moeder gebeurd is.’
‘Die zal wel dood en begraven zijn,’ meende Wilkes. ‘Heeft nooit meer iets van
zich laten hooren. Iedere rechtgeaarde Moeder zou geen poging ongedaan laten, om
zich met haar kind in verbinding te stellen, en hier hebben we een vrouw, die
opzettelijk of hoe ook, haar kleine in den steek laat en er nimmer meer naar omziet.’
‘Het leven is soms vol raadsels,’ meende Winters, terwijl hij een sigaar aanstak.
‘We kunnen ons lot niet vooruit bepalen, en ofschoon heel vaak ons leven is wat wij
er zelf van maken, toch zijn er heel vaak omstandigheden en feiten, die we niet
controleeren kunnen en die ons beletChr. van Abkoude, Kruimeltje
143
ten, van een voorgenomen richting af te wijken. Tegenslag en teleurstelling zijn er
slechts een paar van. In sommige gevallen zien we ten slotte, dat alles ten goede is
geweest en dat het zoo heeft moeten zijn. Niet altijd, echter. We moeten het leven
nemen, zooals het zich aan ons voordoet, al krijgen we soms geheel andere resultaten,
dan we verwacht hebben. De moeder van Kruimeltje, voor zoover ik uit uw verhaal
heb kunnen opmaken, was een slachtoffer der omstandigheden. Als ze niets meer
van zich heeft laten hooren, zal ze daarvoor wel redenen gehad hebben. Wat was ze
voor een vrouw?’
‘Ik weet niet veel van haar,’ sprak Wilkes, ‘Harry was nooit erg spraakzaam op
dat gebied. De beste kerel weet denkelijk niet eens, dat hij een zoon heeft, ik heb er
hem tenminste nooit over hooren spreken. Alles wat ik weet is, dat z'n vrouw heel
jong was, toen ze trouwden, zoowat negentien jaar, geloof ik. Gedurende de eerste
maanden kreeg hij brieven, maar hij zei me nooit, wat erin stond. Toen werden de
brieven schaarser en de laatste maand hoorde hij niets meer. Soms kon-ie langen tijd
met de oude brieven in zijn hand zitten en piekeren, maar hij zei nooit veel. Ik herinner
me echter, dat ik eens aan hem vroeg, hoe zijn vrouw het maakte. Harry schudde het
hoofd en zei: ‘Die heeft heel andere ideeën in haar hoofd dan ik, Wilkes. Ze was
misschien nog wat erg jong.’ Wat hij daarmee bedoelde, weet ik niet en ik drong er
ook niet verder op aan, omdat het me heelemaal niet aanging. Nu vind ik het jammer,
dat ik niet geprobeerd heb, hem aan het praten te krijgen, dan had ik nu wat meer
geweten omtrent Kruimeltje's moeder.’
De drie vrienden bleven nog wat praten en daarna namen ze afscheid. Wilkes ging
terug naar zijn hotel en de anderen vervolgden hun
Chr. van Abkoude, Kruimeltje
144
weg, maar niet voor ze hem beloofd hadden ook eens uit te kijken naar Harry Volker,
en naar hem te informeeren.
Dien avond ging Wilkes vroeg ter ruste, want hij voelde zich vermoeid na den
ongewonen dag. Zelfs het gerommel der treinen onder en boven de straat en het
voortdurend autoverkeer, dat heel den nacht niet tot rust kwam, konden hem niet uit
den slaap houden.
En toen had hij een droom. Hij zag Harry Volker in de kleeding van een gouddelver
midden in een zanderige prairie. Met moeite sleepte hij zich voort over den
uitgedroogden bodem, waar niets dan wat dor gras en harde struiken groeiden. Zijn
oogen waren half gesloten en hij snakte naar water. En vanachter een rots verscheen
plotseling de bandiet Lefty... Maar opeens kwam hijzelf, Wilkes, te voorschijn, greep
den roover bij de keel en slingerde hem van zich af.
Toen trok Lefty zijn mes en wilde opnieuw een sprong doen. Maar een
revolverschot weerklonk ... en de roover stortte ontzield ter aarde. Bedaard stak
Wilkes het wapen in zijn holster en snelde op zijn armen vriend toe.
‘Harry, Harry,’ riep hij uit, ‘eindelijk heb ik je gevonden.’
De vrienden vielen in elkaars armen...
Toen opende Wilkes langzaam de oogen, keek verbaasd de hotelkamer rond en
glimlachte.
Hij draaide zich eens om en viel weer in slaap.
Chr. van Abkoude, Kruimeltje
t.o. 144
‘Jan is bang dat ze je zeer zalle doen ... kijk 'm is huile...’ (Blz. 148.)
Chr. van Abkoude, Kruimeltje
145
Hoofdstuk XVIII.
kruimeltje vertelt. - Onverwachte gebeurtenissen.
HET GING met Kruimeltje beter dan menigeen gedacht had.
In het gesticht gedroeg hij zich redelijk, ofschoon hij minder gedwee en minder
angstvallag was dan de andere kinderen. Hij was een echte kleine revolutionair, die
precies voor zijn meening uitkwam, zonder echter daarbij onredelijk te zijn. Dat was
heelemaal niet naar den zin van den Vader, die altijd eischte, dat iedereen hem
blindelings gehoorzamen zou. Door zijn vrijmoedigheid had de jongen zich vele
vrienden verworven onder de weesjes en hij was dikwijls voor hun rechten
opgekomen, had hen uit kleine moeilijkheden gered en was de oorzaak geweest, dat
ze allemaal evenveel kregen bij de maaltijden, niet de een alles en de ander niets.
Op school was hij steeds dezelfde aardige, vlugge leerling, die alle vroegere
gedachten aan straatlooperij, laatkomen en wegblijven had opgegeven. De trouwe
vriendschap, die de meesters hem toedroegen, deed hem volhouden, ofschoon hij
niet hield van boeken en sommen. Hij ging meer naarschool om de meesterstevreden
te stellen, dan om te leeren. Hoewel hij in het geheel niet leergierig was, toonde hij
een vlug begrip en een helderen geest te bezitten. Hij had in het geheel geen moeite
met zijn sommen en
Chr. van Abkoude, Kruimeltje
146
leeslessen, hij had maar eenmaal de uitlegging te hooren en hij onthield het. Voor
zoover zijn studie betrof, gaf hij meester Leentvaar geen reden tot klagen. De goede
man had echter heel wat met den jongen te stellen, als deze met zijn werk gereed
was, want Kruimeltje's grenzelooze vrijmoedigheid maakte, dat hij zich vrijheden
veroorloofde, die ieder anderschoolkind wel uit het hoofd gelaten zou hebben. Moor
had zich ten slotte aan zijn nieuwe verblijf in de schuur gewend en deed geen
nachtelijke uitstapjes meer naar de slaapkamer. Hij was aller vriend geworden en
had menigen regenachtigen namiddag aangenaam met de kinderen doorgebracht. Ze
hadden hem tal van nieuwe kunsten geleerd en waren allen verzot op hem, zoodat
Kruimeltje hem gerust tijdelijk aan hun zorgen kon overlaten, wanneer hij niet in het
gesticht was.
Zoo vinden we dan den held van ons verhaal in de maand Juni, gezond en wel,
maar met meer en meer slijtende kleeren, op weg naar school. Het was een mooie,
zonnige dag en ofschoon hij in zijn hart verlangde naar vrijheid en de vroolijke drukte
van de stad, stapte hij, een lustig deuntje fluitend, vol goeden moed voort. Hij voelde
zich opgewekt en waarom ook niet? Hij had sinds Wilkes' vertrek, verscheidene
brieven van dezen ontvangen. Wel had Wilkes zijn vader nog niet gevonden, en
schreef hij omtrent zijn onvermoeide onderzoekingstochten in de West, maar hij
bleef den moed erin houden. En vanmorgen was er weer een brief voor Kruimeltje
in het Gesticht gekomen, waarin Wilkesschreef, dat hij de oude claim weergevonden
had en nu misschien wel spoedig meer nieuws omtrent Vader zou te weten komen.
Vroolijk dus stapte Kruimeltje naar school.
Opeens werd zijn aandacht getrokken door een
Chr. van Abkoude, Kruimeltje
147
jongen uit zijn klasse, Jan van Deken, die huilend voor hem uit liep. Kruimeltje
staakte zijn fluiten en was in een wip bij Jan.
‘Wat is er, Jan?’
Het ventje wreef zijn oogen en snikte luider.
‘Hebben ze je geslagen?’
Jan knikte.
‘Wie is het... Zeg het maar, dan zal ik hem z'n oogen uit het hoofd krabben.’
‘M'n vader.’
‘Je vader?... O, da's wat anders... Waarom?’
‘Gisteren had ik de bel van m'n vaders fiets genaaid en in me zak gestoken, en
toen heit de meester 'm op school afgenome.’
‘O ja, dat heb 'k gezien...’
‘En toen me vader vanmorgen met de fiets wegging, vroeg-ie waar de bel was ...
en ik vertelde, dat de meester 'm had ... en toen zei me vader, as ik de bel niet
terugbracht, dat-ie me vanavond nog veel meer slaag geve zou ... en hij heeft me nou
al zoo geslage...’
‘Nou, hou je maar gauw stil. Jan, ik zal die bel wel voor je terugkrijge...’
Jan's gezicht helderde op.
‘Maar als de meester 'm nou niet geeft,’ veronderstelde hij.
‘Nou dat zou 'k dan wel is wille zien,’ zei Kruimeltje, ‘de meester geeft 'm wel
als ik 't zeg.’
Spoedig hadden ze de school bereikt en waren weldra in de klasse, waar meester
Leentvaar al ijverig de sommen voor dien dag op het bord schreef.
Kruimeltje had steeds de gewoonte, als hij binnenkwam, meester een hand te geven
en een praatje met hem te maken. En dat deed hij altijd op zijn eigenaardige,
vrijpostige manier.
Chr. van Abkoude, Kruimeltje
148
‘Morgen meester,’ begon hij, den onderwijzer de hand toestekend.
‘Morgen Harry,’ was het antwoord van meester Leentvaar, de hand van Kruimeltje
drukkend. Meester zei nooit: ‘Kruimeltje.’
‘Fijne sommetjes, meester, daar is niks an. Heb ik in een wip. Wedden?’
‘Ik wed nooit,’ zei meester, voortschrijvend.
‘Nou maar, ik wed, dat ik ineens het antwoord op die som kan zeggen.’
‘Op welke som?’ vroeg de meester.
‘Die daar. Een man koopt een jasje voor vijf gulden, een vest voor vier gulden en
een broek voor tien gulden. Hoeveel moet hij betalen? Niks an.’
‘Wel, hoeveel moet hij dan betalen?’ vroeg de meester lachend.
‘Een heel pak natuurlijk. Niks an. Maar hebbie gehoord van Jan? Ja, Jan van
Deken, die daar zit te huilen. Weet je, waarom-ie zit te huilen? Gisteren had-ie per
ongeluk de bel van z'n vaders fiets afgedraaid en hij kon 'm d'r niet meer opkrijge,
en toen heit-ie 'm in z'n zak gestoke en hij wou 'm 's avonds er weer opzette en toen
heb je 'm afgenome en sjonge nou is z'n vader zoo nijdig op je... Jan z'n vader is heel
groot en heel sterk, zes politieagente kenne 'm niet an en hij kan een verschrikkelijk
dik boek zoo maar met z'n hande door midde scheure ... enne nou komt-ie strakkies
op school met nog drie andere sterke kerels ... de eene is een pianoverhuizer en de
andere een koeieslachter met een groot mes ... om je is effetjes te spreke over die
fietsbel ... en nou zit Jan te huile, omdat-ie weet, dat die manne en z'n vader met je
gaan bakkeleie en dat je ze niet an ken.Jan houdt zooveel van je, meester, hij is bang,
dat ze je zeer zalle doen ... kijk 'm is huile...’
Chr. van Abkoude, Kruimeltje
149
Meester Leentvaar ontstelde bij dit verhaal.
Hij voelde zich lang niet op zijn gemak en keek verschrikt naar Jan, die in zijn
bank zat te snikken.
‘Kom hier, Jan,’ sprak hij.
Jan kwam langzaam naar hem toe, veegde de tranen van zijn wangen.
‘Is het waar, wat hij me hier vertelt?’
Jan, die niet wist, wàt Kruimeltje gezegd had, knikte op goed geluk.
Meester Leentvaar verbleekte.
‘Wanneer komen ze?’
‘Wie, meester?’
‘Wel, je vader met die mannen?’
Jan keek den meester verbaasd aan.
‘Weet je dan nergens van?’
Jan schudde het hoofd. Kruimeltje, meenende, dat de zaak verkeerd liep, nam een
doek en ging ijverig den achterkant van het schoolbord schoonmaken, waar de les
van gisteren op stond.
‘Heidaar, kom jij eens hier,’ zei Meester. ‘Wat zijn dat voor leugens, die jij me
wijsmaakt?’
‘Leugens, meester?’
‘Ja zeker, leugens. Jan weet nergens van.’
‘O, maar ik dacht het alleen maar.’
‘Ga direct naar je plaats en kom me niet weer met dergelijken onzin aan.’
Ondertusschen was de schrik van meester Leentvaar zoo groot geweest, dat hij
veiligheidshalve de bel maar vast aan Jan terug gaf. Je kon toch nooit eens weten en
met sommige lui moest je voorzichtig zijn.
Kruimeltje gaf Jan een knipoogje en deze ondervond maar weer eens opnieuw,
wat een vriend in den nood de ander was.
Was Kruimeltje op school de reddende engel van kinderen, die in kleine
moeilijkheden verkeerden of verdriet hadden, in het Gesticht voor
Chr. van Abkoude, Kruimeltje
150
Onverzorgde Kinderen was hij ook de weldoener, die nooit belooning vroeg voor
zijn goede daden en steeds een helper in den nood was. Het was door zijn toedoen,
dat alle kinderen gelijk bedeeld en behandeld werden, want Kruimeltje stak zijn
meening niet onder stoelen of banken, maar flapte er regelrecht uit, wat hij dacht.
Dit had hem op een voet van vijandschap gebracht met den Vader van de inrichting,
terwijl de Moeder hem in haar hart gelijk gaf en veel van hem hield. Daarbij vertelde
Kruimeltje veel aan den hoofdonderwijzer Brilsma en Meester Leentvaar, en dezen
zorgden er wel voor, dat aan verkeerde toestanden in het Gesticht een einde werd
gemaakt.
Intusschen werden de gevoelens van den Vader van het Gesticht tegenover
Kruimeltje er niet beter op en de man liet dat vaak genoeg merken. Hij had er heel
wat voor over om den jongen op de een of andere manier kwijt te raken en hoopte
in stilte, dat de jongen weer weg zou loopen. Voorloopig stelde hij zich tevreden met
op verschillende manieren Kruimeltje het leven in het Gesticht onaangenaam te
maken en waar hij niet direct den jongen treffen kon, trachtte hij Kruimeltje te plagen
door Moor op ruwe manier te behandelen.
Deze stand van zaken gaf vaak aanleiding tot eigenaardige verwikkelingen.
Kruimeltje zocht echter altijd troost en hulp bij meester Leentvaar, dien hij als een
vader was gaan beschouwen. Op zekeren namiddag, toen de school uit was en meester
zich gereed maakte, huiswaarts te gaan, bleef Kruimeltje op hem wachten. Meester
merkte dat wel en vermoedde, dat er bepaald weer een of ander verhaal op handen
was.
Samen liepen ze huiswaarts en het duurde niet lang, of Kruimeltje vuurde zijn
kanonnen af.
Chr. van Abkoude, Kruimeltje
151
‘Die Vader van het Gesticht was me toch een rare. Gisteren was 'r een groot pak
kleere gekomme voor de kinderen en allemaal zouen ze er wat van krijge. Maar per
ongeluk waren er twee pakken tekort, zoodat er twee kinderen niet konden meedeelen.
En wat dach-je? Buikie die toch altijd plenty goeie kleere had, kreeg warempel het
eerst, maar twee van de armste jongetjes kregen niks. O ja, hijzelf had ook een kiel
gekrege en een broek, nou en of, de Vader had is motte probeere om hem over te
slaan, was-ie veel te bang voor van Kruimeltje. Nou enne toen had-ie gezegd: Buikie
heb geen kleere noodig en ik geef de mijne an Spijker, want alles, wat die aan z'n
lijf heeft hange isscheure. Nou enne toen had-ie lekker zijn pakkie an Spijker gegeve
enne toen was er nog zoo'n arm stumpertje, die niks had. Maar Kruimeltje kon niks
meer weggeve en toen had-ie tegen Buikie gezegd: As je niet gauw jouw portie an
dat ventje geeft, zal ik je zoo op je falie trommele, dat je buik an de andere kant zit.
Enne toen was Buikie bang geworre en had de kleere an 't arme ventje gegeve ...
lekker hè? De Vader doch, dattet liefdadigheid was van Buikie, ha-ha, 't mocht wat,
Buikie was alleen maar liefdadig, as-ie de vuisten van Kruimeltje onder z'n neus
zag.’
Meester Leentvaar glimlachte hoofdschuddend bij dit verhaal, maar Kruimeltje
had nog meer te vertellen. Vertrouwelijk sloeg hij zijn arm om meester heen en
babbelde door.
‘Nou en laast had de Vader Moor een schop gegeve, zoo'n gemeenerik. De arme
Moor huilde en jankte van pijn, maar ik heb lekker wraak genomen, nou, en niet
zoo'n beetje ook. Ik heb wat haren van Moors vacht geknipt en die weer allemaal in
fijne stukjes gesneden en in de Vader z'n tabakspot gemengd met de portorico ... nou
Chr. van Abkoude, Kruimeltje
152
enne toen de Vader een pijp aanstak mosse ze al de rame ope zette vanweges de
portorico-stincodoro...’
Meester Leentvaar draaide zijn hoofd om, want hij wilde Kruimeltje niet laten
zien, dat hij zich half ziek lachte.
‘En toe had je de gezichte moete zien, die de Vader getrokken had, hij werd er
misselijk van en spuwde op den grond en toen de Moeder an 't raze, dattie 'n viezerik
was en maar op straat mos gaan met die pijp... Had-ie me 'n pret gehad, nou, nèt
goed, hè? Most-ie Moor maar niet schoppe... Moor was echt lief, hè?’
Ze waren bij meesters huis aangekomen en Kruimeltje vervolgde zijn weg naar
het Gesticht.
- - - - - - - - - - - - - -
En toen brak die noodlottige dag aan.
Het was Maandag en Kruimeltje keerde om twaalf uur naar het tehuis voor zijn
middagboterham. Toen hij in het Gesticht aankwam, was alles in opschudding. Er
was een som geld gestolen uit het kantoor van den Vader en deze had alle kinderen
streng ondervraagd. Niemand wist er iets van, maar toen was hij met de Moeder naar
de slaapzaal gegaan en hadden daar een gulden gevonden op den vloer, precies onder
een der bedden.
En dat bed was van Kruimeltje!
‘Ha-ha,’ had de vader gezegd. ‘Net wat ik dacht. De ouwe roovers- en dievenstreken
komen weer boven en Kruimeltje kan zijn handen niet thuishouden. Natuurlijk, een
kind, dat heel zijn leven op de straat had doorgebracht en zijn eten stal, kon nooit
een fatsoenlijk burger worden en zou toch altijd weer in die oude zonden vervallen.
Geen der andere kinderen had ooit zooiets durven doen, en wat beter bewijs kon men
hebChr. van Abkoude, Kruimeltje
153
ben? De gulden lag precies onder Kruimeltje's bed. De jongen had hem natuurlijk
laten vallen, toen hij het gestolen geld verborg en er niet meer op gelet.’
Alle kinderen wisten er van, dat de Vader het geldstuk onder Kruimeltje's bed
gevonden had, maar niemand hunner geloofde, dat hij het gedaan had. Ze hielden
veel te veel van hem, om zooiets leelijks van hem te denken.
Toen kwam Kruimeltje uit school.
‘Kom jij eens hier,’ sprak de Vader op ijskouden toon.
Kruimeltje kwam naderbij en zette een gezicht, alsof hij zeggen wilde: ‘Wat zullen
we nu weer hebben?’
De Vader zette zich in zijn stoel achter de groene tafel en vroeg, hem scherp
aankijkend:
‘Wat heb je met dat geld gedaan?’
Kruimeltje keek den man met zijn groote, blauwe oogen onbevreesd aan.
‘Het geld?’
‘Ja, het geld. Houd je maar niet zoo onnoozel.’
Kruimeltje glimlachte en zei:
‘Ik heb nog nooit geld gehad. Wel is 'n paar cente, maar anders niet.’
‘Jij hebt geld uit mijn lade gestolen ... beken nu maar ... dat zal je eerder helpen
dan al je uitvluchten en praatjes.’
Kruimeltje had in de laatste maanden al veel beleefdheid geleerd en zich
aangewend, maar op een oogenblik als dit vergat hij dat alles.
Hij keek den Vader strak aan, kwam een stap nader en zei plompweg:
‘Dat lieg je.’
‘Wat...? Zoo'n brutaliteit ... en dat tegen mij ... die je verzorgt en voedt, tegen mij,
die een vader voor je is...’
Chr. van Abkoude, Kruimeltje
154
‘Je bent mijn vader niet,’ schoot Kruimeltje opeens verwoed uit, ‘zoo'n vader zou 'k
niet eens wille hebbe ... en ik heb heelemaal geen geld gestole ... dat weet je wel...’
De man lachte spottend.
Hij nam een gulden van de tafel en hield dien omhoog.
‘Zie je dat?’ vroeg hij op tergenden toon, ‘zie je dat? Onder je bed gevonden, ja,
ja vriendje, onder je bed gevonden.’
‘Heb jij 'm d'r zeker neergelegd.’
‘Genoeg van je brutalen mond nou,’ bulderde de Vader, ‘en vanmiddag zal ik je
meester hier laten komen, en dan zullen we de zaak wel eens verder behandelen.’
Inplaats dat dit Kruimeltje bang maakte, gaf het hem juist moed.
‘Ja, doe dat,’ zei hij, ‘ik zal hem wel hier brengen na schooltijd.’
‘Houdt je mond en ga naar buiten. Om te beginnen krijg je geen eten.’
Kruimeltje liep langzaam den tuin in, waar Moor vroolijk blaffend op hem
toesprong. Het dier likte hem de handen en rende heen en weer, maar bleef ten slotte
verbaasd zijn baasje aankijken. Waarom rende Kruimeltje als gewoonlijk den tuin
niet eens met hem door? Waarom keek het baasje zoo ernstig?
De jongen zette zich bij Moors hok neer en nam diens kop tusschen zijn handen.
‘Jij weet ook wel, ouwe jongen,’ sprak hij op zachten toon, ‘dat de baas geen geld
gestolen heit ... geen cent ... zou niet weten waar vandaan...’
Langzamerhand verdween het harde gevoel bij Kruimeltje en voelde hij zich
verdrietig en terneergeslagen... Wat zou er nu weer met hem gebeuren?
Chr. van Abkoude, Kruimeltje
155
Maar wacht, vanmiddag zou meester Leentvaar met hem meekomen en die zou hem
wel helpen.
Zonder eten ging Kruimeltje weer naar school, maar dat kon hem minder schelen,
hij had heelemaal geen lust in eten. Hij vertelde aan Meester Leentvaar, wat er gebeurd
was en zwoer, dat hij er niets van wist.
De middag ging langzaam voorbij en Kruimeltje was blij, toen de laatste schoolbel
luidde.
Meester Leentvaar had het geval aan den hoofdonderwijzer Brilsma verteld en
aangezien deze zeer veel belang stelde in Kruimeltje en het Gesticht, besloot hij,
mee te gaan en zelve eens een onderzoek in te stellen.
De Vader ontving de onderwijzers met onderdanige beleefdheid en bood hun
stoelen aan in zijn kantoor.
‘U heeft natuurlijk van den diefstal gehoord?’ begon hij.
‘Zooiets,’ zei de heer Brilsma. ‘We zouden het echter gaarne nog eens van U
willen hooren.’
‘Wel, de zaak is deze. Vanmorgen wilde ik een rekening betalen en opende de
lade in deze tafel. Stel u voor, toen ik het geldkistje leeg vond. Absoluut leeg. Wij
houden er geen dienstpersoneel op na, mijn vrouw en ik doen al het werk, wat er te
doen valt. Eerst vroeg ik aan mijn vrouw, of zij soms het geld een andere plaats
gegeven had, maar dat was niet het geval. Toen zijn wij aan het zoeken gegaan en
het laatst van alles gingen we naar de slaapzaal van de kinderen. Tot onze groote
verbazing en schrik vonden we een gulden onder Kruimeltje's bed.’
‘Juist, dat klopt met het verhaal van den jongen,’ zei de heer Brilsma. ‘Het is
natuurlijk zeer ongelukkig voor den knaap, dat de gulden juist onder zijn bed te land
moest komen. Het geldChr. van Abkoude, Kruimeltje
156
stuk kon evengoed onder een anders bed gerold zijn en dan was die waarschijnlijk
de verdachte geweest.’
‘Wat bedoelt u daarmee?’ vroeg de vader.
‘Daar bedoel ik mee,’ sprak de hoofdonderwijzer, ‘dat ik er niets van geloof, dat
Harry het geld gestolen heeft.’
De vader lachte smalend.
‘Het is u zeker niet bekend,’ sprak hij, ‘dat de jongen zich hier niet bepaald
voorbeeldig gedraagt ... dikwijls brutaal is en weigert orders op te volgen.’
‘Daar is mij niets van bekend,’ sprak de heer Brilsma. ‘Wel weet ik, dat hij op
school een der vlugste leerlingen is, en al heeft hij eigenaardige manieren om zich
uit te drukken en is hij dikwijls wat erg vrijpostig, hij meent het goed en heeft een
hart van goud.’
‘Zouden we de slaapkamer eens mogen zien?’ stelde meester Leentvaar voor.
‘Met genoegen,’ sprak de Vader, ‘als u me dan maar wilt volgen. Kruimeltje, jij
wacht zoolang hier.’
De jongen bleef zitten, overtuigd van zijn onschuld. De meesters zouden hem
bovendien wel uit het geval redden, daar twijfelde hij niet aan.
Op de slaapzaal aangekomen, sprak de Vader:
‘Ik heb het onderzoek nog niet verder voortgezet en weet ook nog niet, waar de
rest van het geld is.’
‘Waar is zijn bed?’ vroeg meester.
De vader wees het aan.
Meester Leentvaar liep er op toe en zei:
‘Als de jongen het werkelijk gedaan heeft, zal hij het geld wel verstopt hebben.
Heeft u in zijn kastje gekeken?’
‘Nog niet,’ was het antwoord.
Chr. van Abkoude, Kruimeltje
157
Meester opende het kastje, maar het geld was er niet in.
‘Onderzoek het bed eens,’ onderstelde de hoofdonderwijzer.
Meester Leentvaar lichtte het bed op, zocht tusschen dekens en lakens, in het
kussen, maar er was geen spoor van geld te ontdekken.
De heer Brilsma kwam naderbij en lichtte de stroomatras eens op. Deze was aan
de zijde met een koord dichtgebonden.
‘Hoewel ik volkomen van de onschuld van den jongen overtuigd ben,’ zei hij,
‘bestaat de mogelijkheid nog, dat het in de matras verstopt is.’
Met deze woorden ontknoopte hij het koord en stak zijn hand in het stroo. Toen
de hand er weer uitkwam, ledig, hing er een wit bandje uit het stroo, dat niet aan de
matras behoorde.
‘Wat is dat voor een bandje?’ vroeg meester Leentvaar.
De heer Brilsma trok, en daar kwam een linnen zakje te voorschijn, gevuld met
eenig geld.
Verstomd van schrik keek meester Leentvaar de anderen aan.
‘Dus ... tòch...,’ zei de heer Brilsma peinzend. ‘Dit doet mij bepaald verdriet, ik
had het nooit van den jongen gedacht.’
‘Ik evenmin,’ zei meester Leentvaar, ‘en als ik het niet met eigen oogen gezien
had, zou ik het niet willen gelooven.’
‘Ik ben in zooverre blij,’ sprak de Vader, ‘dat het zijn eigen meesters zijn, die het
gestolen geld hebben gevonden...’
‘U hoeft daar niet zoo'n plezier in te hebben,’ merkte meester Leentvaar scherp
op.
‘Integendeel, het doet mij werkelijk leed,’ haastte de Vader zich te zeggen.
Terneergeslagen en diep teleurgesteld in hun
Chr. van Abkoude, Kruimeltje
158
beschermeling, van wien ze beiden veel hielden, keerden de meesters naar het kantoor
terug, waar Kruimeltje met ongeduld wachtte op het bewijs van zijn onschuld.
De gezichten der drie mannen stonden ernstig, toen zij de kamer binnentraden.
De heer Brilsma hield het geldzakje in de hand en legde het op de groene tafel. Hij
ging naar Kruimeltje toe, legde zijn hand op diens hoofd en zei:
‘Jongen, wat heb je ons een verdriet gedaan... Waarom zei je niet dadelijk, dat je
het gedaan had?’
Kruimeltje had een gewaarwording, alsof hij met een ijzeren voorwerp een zwaren
slag op het achterhoofd kreeg, en toch was er niemand achter hem. Hij gaf geen
antwoord en keek met halfgesloten oogen van den een naar den ander.
‘Beste Harry,’ sprak Meester Leentvaar, ‘waarom deed je dat? Waar had je dat
geld voor noodig?’
Toen begreep Kruimeltje. Hij begreep, dat zijn beste vrienden, de
schoolmeesters, hem als den dief beschouwden, hij begreep, dat zij zijn woorden nu
niet meer gelooven zouden. Met de snelheid van den bliksemflits schoot het door
zijn hoofd, dat hij daar stond, beschuldigd van diefstal, beschuldigd door meester
Brilsma en Leentvaar...
Plotseling richtte hij zich op en rende de deur uit, de gang door, den tuin in. Moor
lag in zijn hok te dommelen en Kruimeltje kroop bij hem. En hij nam den hond in
de armen en weende, weende, zijn hoofd op Moors lijf.
‘Het spijt mij, mijne heeren,’ zei de Vader, ‘dat ik genoodzaakt zal moeten zijn
het geval aan het Bestuur van onze Vereeniging te rapporteeren.’
De heer Brilsma haalde de schouders op.
Chr. van Abkoude, Kruimeltje
159
‘Dat zal den jongen weinig helpen, denk ik,’ sprak hij.
Opeens was er een geluid achter een der deuren van het kantoor.
De Vader ging eens kijken, wat dat was. Hij trok de deur plotseling open en naar
binnen tuimelde een jongen.
‘Spijker!’ riep de Vader uit, ‘je stond dus aan de deur te luisteren?’
De jongen keek verschrikt naar de beide meesters, alsof hij hun om hulp vroeg.
‘Ik ... ik...,’ begon hij.
Maar de ander liet hem niet uitspreken.
‘Ik zal straks wel met je afrekenen,’ zei hij snel, en zette hem buiten de deur.
Daarop vertrokken de onderwijzers.
Toen haalde de Vader Spijker weer te voorschijn en rammelde hem door elkaar.
‘Wat deed je daar?’
De jongen antwoordde niet.
‘Antwoord me, wat deed je daar?’
‘Zoomaar.’
‘Zoomaar ... wat zoomaar? Ik zal je leeren aan deuren te luisteren. Je wou zeker
hooren, wat er gezegd werd en dan aan Kruimeltje oververtellen, hè? Pas op, als ik
merk, dat je je met dien dief bemoeit...’
‘Kruimeltje is geen dief...’ barstte Spijker opeens los. Het bloed vloog den knaap
naar het hoofd, hij ontrukte zich uit 's mans greep en rende in een hoek van de kamer.
Zijn borst hijgde, zijn oogen schoten vuurstralen, zijn vuisten waren gebald. Het
gedweeë, zachte jongske was een woedend dier geworden.
‘Jij ... jij ...,’ siste hij tusschen de tanden, ‘jij hebt 't zelf gedaan ... 'k hei je wel
gezien ... je doch, da'k er niet was, hè? ... 'k zat achter me bed ... en toen stopte jij 't
zakkie met geld
Chr. van Abkoude, Kruimeltje
160
in Kruimeltje z'n matras ... jij ... jij...’
De Vader verbleekte en vloog op den knaap toe.
‘Zwijg,’ schreeuwde hij, ‘je liegt, je liegt.’
‘Nee, ik lieg niet,’ ging Spijker voort, zenuwachtig aan zijn kiel trekkend en half
huilend van woede, ‘ik lieg niet... Enne toen lei je 'n gulde onder z'n bed ... en nou
ga je de p'lisie hale ... maar ik zal lekker an de p'lisie zegge, wa'k gezien heb...’
‘Houd je mond,’ brulde de man, die buiten zich zelven was van schrik zoowel als
boosheid. Hij greep een rotting, die in den hoek van het vertrek stond en trad ermee
op Spijker toe.
Omhoog ging de zwiepende stok...
‘Als je wat aan de politie zegt, sla ik je dood...’
De rotting kwam met suizende kracht op Spijkertje's rug neer; de jongen gilde.
Meerdere slagen volgden, roode striemen teekenend op zijn rug, zijn armen, zijn
beenen, zijn kreten werden zwakker en zwakker...
‘Zal je zwijgen ... zal je zwijgen?’
Toen, zijn onmacht voelende, knikte Spijker flauwtjes. Alle tegenstand, alle moed
tot tegenspreken gebroken, eruit geslagen, gaf hij den strijd voor recht en waarheid
op.
Toen bracht de Vader hem naar boven en legde hem te bed, waar hij zich in slaap
schreide. Daarna begaf de man zich naar beneden, teneinde verdere maatregelen te
nemen met Kruimeltje. Hij liep den tuin in en begaf zich naar de schuur. Daar was
de jongen echter niet. Weer in het huis gekomen, informeerde hij naar den knaap en
den hond. Niemand had hen gezien. Het geheele huis werd doorzocht, maar van geen
van beiden was een spoor te ontdekken.
Kruimeltje en Moor waren weggeloopen...
Chr. van Abkoude, Kruimeltje
161
Hoofdstuk XIX.
Avonturen in het Wilde Westen.
TOEN WILKES ten laatste de stad Denver in de staat Colorado bereikt had, vond
hij de plaats geheel en al veranderd. Tien jaren geleden had hij er slechts enkele
steenen huizen gezien en was er weinig of geen bestrating. Nu echter vond hij een
moderne stad met groote gebouwen, banken, theaters, kerken en tal van aanzienlijke
woningen. Electrische trams reden door de straten en als hij niet ervan overtuigd
was, dat dit werkelijk Denver was, had hij het nooit kunnen gelooven. In de stad
zelve verbleef hij slechts zeer kort, maar reisde zoo spoedig mogelijk verder.
Op eenige uren afstand van Denver vond hij een dorp, bestaande uit lage, houten
huizen van één verdieping en alle van houten veranda's voorzien. Er was een hotel
en een groote winkel, die de ‘general Store’ heette. Daar was van alles te koop en
Wilkesschafte er zich een complete uitrusting aan en liet er zijn Europeesche kleeding
achter. Een khaki pak met korte broek, stevige schoenen met bruine kappen, een
Westersche hoed en een ammunitie-koppel met twee 38-kaliber pistolen vormden
de hoofdzakelijke onderdeden van zijn uitrusting. Op een nabijgelegen ranch kocht
hij een jong, vurig paard en na nog wat levensmiddelen aangeschaft te hebben, maakte
Chr. van Abkoude, Kruimeltje
162
hij zich gereed voor een langen en moeilijken tocht.
Het was de eerste week van Maart, dat hij op een vroegen morgen te paard sprong
en de reis aanvaardde. Het eerste gedeelte van den tocht leidde hem weer door een
groen dal, afgewisseld door bosschen en weiden. In de verte teekenden de hooge
gebergten zich af tegen den horizon. De voorjaarslucht was koel en helder, de vogels
zongen en de Grand River kabbelde lustig tusschen haar groene oevers. Tegen den
middag veranderde hij van koers en het groene landschap veranderde langzamerhand
in een rotsachtige en zanderige omgeving. Het was warm geworden, hoewel niet
bijzonder heet, en Wilkes ontdeed zich van den korten jekker, dien hij gedurende de
koele morgenuren gedragen had. Hij steeg af en besloot een uurtje te rusten. Van
wat dorre takken had hij spoedig een vuurtje gemaakt en weldra verspreidde zijn
koffieketeltje welriekende geuren. Het paard deed zich tegoed aan den haverzak en
zoo waren beiden volkomen tevreden en gelukkig. Na een eenvoudig maal stopte
Wilkes zijn pijp en verzonk in gedachten.
Recht voor hem sterkte zich de wildernis uit, niet als een zandwoestijn, met een
oneindigheid van lage zandheuvels, maar meer afwisselend. De bodem bestond uit
kiezel en zand,soms hoog oploopend tot een berg, en dan rees uit dien berg plotseling
een rotsmuur op, duizend meters hoog, de top met sneeuw bedekt. Weer in het land
van zijn vroegere avonturen terug, voelde Wilkes al het romantische van zijn leven
hier. En het maakte sterker in hem het verlangen, om zijn lang verloren vriend terug
te vinden. Hij had er alles voor over, was bereid de gevaarlijkste avonturen door te
maken, indien hij er slechts Harry Volker door weer kon vinden.
Chr. van Abkoude, Kruimeltje
163
Hij bleef er een uur en steeg dan weer te paard. Af en toe nam hij een kleinen slok
uit de veldflesch, want het eten had hem dorstig gemaakt. Hij zorgde echter wel, niet
al te roekeloos met het water te zijn, daar er weldra een streek bereikt zou zijn, waar
in het geheel geen water verkrijgbaar was.
Zijn allereerste doel was, de vroegere claim te bezoeken. Wellicht vond hij daar
iets, dat hem op het spoor kon brengen.
Maar toen hij den tweeden dag de claim bereikt had, waar hij tien jaar geleden
met Harry Volker goud gegraven had, vond hij deze geheel verlaten. Van de hut was
weinig overgebleven, wind en weer hadden die verwoest, de mijn was klaarblijkelijk
uitgewerkt en daarna verlaten door de bandieten. Wilkes maakte er een kamp voor
den nacht en besloot er eenigen tijd te blijven, ten einde alles aan een nauwgezet
onderzoek te onderwerpen.
Hij bleef er drie dagen, maar ondanks de meest zorgvuldige onderzoekingen vond
hij niets, dat hem eenig licht verschafte.
Het eenige voorwerp, dat hij vond, en dat hem herinnerde aan zijn vriend, was een
groot mes met de letters H.V. in het handvat gesneden. Peinzend hield Wilkes het
door hem uit het zand opgegraven mes in de handen. In gedachten zag hij Harry
Volker er een grootstuk spek mee snijden en bij die herinnering schudde hij meewarig
het hoofd. Hijstak het mes bij zich en vervolgde zijn onderzoek, maar zooals gezegd,
hij vond verder niets.
Toch gaf hij de gedachte niet op, dat er allicht iets, iets in de naaste omgeving kon
zijn, dat hem op de hoogte brengen kon van Harry's verblijf, iets, dat hem misschien
vertellen zou, in welke richting hij gegaan was ... of wat hem
Chr. van Abkoude, Kruimeltje
164
overkomen was. Hij steeg weer te paard en verliet de claim.
Meer en meer kwam hij in een streek, die ze vroeger nooit bezocht hadden. Hooge
rotsgebergten verhieven zich aan alle zijden, het leek wel of alles hier van steen was.
Geen grassprietje, geen struik, geen boom, niets dan zand en steenen en rotsmuren.
Dien middag werd het warm. Steeds omringd door de steengebergten, daalde de
grond, en hoe meer hij daalde, hoe warmer het werd. Er was geen spoor van menschen
te ontdekken, geen huis, geen tent, zelfs niet de overblijfselen van een kampvuur.
Twee dagen lang zette Wilkes zijn langzamen en moeilijken tocht voort door dit
gebied. Toen meende hij, dat een verder doordringen vergeefs was. Niets, dat hem
op een spoor bracht. Bovendien raakte zijn voorraad levensmiddelen meer en meer
uitgeput en hij besloot, naar de claim terug te keeren en vandaar in een andere richting
te gaan zoeken.
Zoo deed hij.
Maar het duurde niet lang, of Wilkes kwam tot de ontdekking, dat hij de
verschillende punten, die hij op de heenreis gezien had, niet terugzag, maar inplaats
daarvan geheel andere plekken vond. Hij trachtte zijn oude spoor terug te vinden.
Tot zijn verbazing merkte hij, dat de paardehoeven, welker spoor hij in het zand
volgde, de zijne niet waren...
Een andere ruiter moest zijn spoor gekruist hebben...
Bovendien waren de hoeven ook niet in tegengestelde richting gekeerd, zooals
natuurlijk het geval moest zijn, maar liepen denzelfden kant uit, als hij reed. Eerst
dacht Wilkes, dat hij in een kring gereden had en zijn eigen oude spoor
Chr. van Abkoude, Kruimeltje
165
volgde, maar de geheel vreemde omgeving sprak dat weer tegen. Hij sprong van zijn
paard en keek om zich heen.
Toen knielde hij en bestudeerde de paardehoeven in het zand. Hij vergeleek ze
met die van zijn eigen paard en zag, dat de vreemde sporen kleiner waren.
Dus moest hier een ander gepasseerd zijn!
De sporen waren versch, dat was duidelijk te zien.
Wilkes besloot, het vreemde spoor te volgen. Hij had in een week geen menschelijk
wezen ontmoet en verlangde er naar, eens iemand te zien, met wien hij kon praten
en die hem misschien raad kon geven.
Hij besteeg zijn paard weer en volgde het spoor. Uren lang ging het voort door
altijd diezelfde zanderige, rotsachtige landstreek.
De zon begon te dalen en weldra werd het schemerdonker. Het was moeilijk om
de voetsporen te volgen, terwijl hij op het paard zat, daarom steeg hij af en ging
loopen, het dier bij den teugel leidend, de oogen strak gericht op den grond.
Man en paard waren moe en hongerig.
Toch gunde Wilkes geen van beiden rust, uit vrees, dat de vreemdeling hem te ver
vooruit mocht komen. Indien er geen menschelijke woning in de buurt was, dan
moest er toch zeker hier of daar een kamp of bivak zijn? Hield de vreemdeling dan
nooit stil?
En de man had stapvoets gereden, dat was duidelijk aan de indrukken der
paardehoeven te zien. Het werd donkerder en donkerder. Op goed geluk volgde
Wilkes de steeds onduidelijker wordende sporen...
Hij liep maar voort, moeizaam het paard achter zich aantrekkend, terwijl de dorst
hem meer
Chr. van Abkoude, Kruimeltje
166
en meer begon te kwellen. Zijn veldflesch was ledig en er was geen water in den
omtrek, voor zoover hij wist.
Opeens bemerkte hij tot zijn schrik, dat hij het spoor verloren had.
Het zand was effen en vlak, zonder eenige indrukken.
Ontmoedigd keek hij om zich heen, maar uitte een kreet van blijdschap, toen hij
op eenigen afstand, juist achter een rots, den rooden gloed van een vuurtje zag.
Hij vatte den teugel van het paard weer en stapte er regelrecht op aan.
Maar op korten afstand ervan gekomen, bond hij zijn paard aan een puntigen rots,
die uit den grond opstak en sloop op handen en knieën naderbij.
Toen hij bij den rots gekomen was, waarachter het vuur brandde, richtte hij zich
geruischloos op en keek over den rand.
Het hart bonsde hem in de keel, want hij had een stille hoop gekoesterd, dat hij
ten laatste zijn ouden vriend Harry Volker hier vinden zou...
Maar zijn bloed stond plotseling stil, toen hij den kerel zag, die daar kampeerde.
Dat was Lefty, de bandiet, met wien Harry Volker gevochten had in de danszaal
van het hotel in Denver.
De man was ouder geworden, maar had nog precies dat verraderlijke, valsche in
zijn voorkomen, datzelfde listige en gluiperige, dat Wilkes er tien jaren geleden ook
in opgemerkt had.
En hij was de man, die inlichtingen geven kon omtrent de verdwijning van Harry
Volker.
Wilkes dankte den hemel in stilte voor die ontmoeting, ondanks zijn schrik.
Nu was het critieke oogenblik aangekomen, nu
Chr. van Abkoude, Kruimeltje
167
zou hij moed moeten toonen, om Kruimeltje te bewijzen, dat het hem ernst was.
Wilkes nam beide revolvers uit zijn holster, in iedere hand één.
Toen kroop hij naderbij...
Lefty rookte en staarde in het vuur.
Snel sprong Wilkes overeind, hield beide pistolen op den bandiet gericht en riep
met donderende stem: ‘Handen op!’
Verschrikt liet Lefty zijn pijp vallen en gehoorzaamde, in het donker niet kunnende
zien, wie de ander was.
Wilkes stapte naderbij en, terwijl hij steeds de revolver op Lefty gericht hield,
ging hij zitten.
Toen deed hij een der wapens in den holster, stak een hand uit en zei: ‘Geef mij
je pistolen, makker.’
Lefty moest wel gehoorzamen, want hij zag, hoe de ander den vinger om den
trekker van de revolver spande.
Hij gaf zijn pistool aan Wilkes, die het bij zich stak.
‘En nou je mes, Lefty.’
Lefty keek verbaasd op bij het hooren van dien naam.
‘Donders, hoe weet je mijn naam?’
Wilkes lachte spottend-beleefd.
‘Wie zou den beroemden en dapperen Lefty niet kennen?’ vroeg hij, ‘de man, die
eerlijke werklieden besteelt en daarna vermoordt? Geef me je mes, zeg ik.’
‘Ik ... ik ... hoe weet jij dat ik een mes heb ... een American vecht niet met messen
... je zou beter weten, als je niet een vreemdeling was. Waar kom je vandaan ... ben
je een Duitscher? Je spreekt Engelsch als een Duitsche...’
‘Mis, Lefty, Hollander hoor je, mijn voorouders stichtten New York en Hendrik
Hudson
Chr. van Abkoude, Kruimeltje
168
was mijn overgrootvader. Je mes en gauw ook, anders kan je je laatste gebedje wel
doen.’
Lefty was stom van verbazing, maar gaf ten slotte zijn mes over, dat hij onder zijn
shirt verborgen had.
Steeds de revolver gereed houdend, betastte Wilkes de kleeren van den bandiet
en zocht naar verborgen wapens. Alles bleek verder veilig te zijn, en nadat hij zijn
pistool opgeborgen had, zei hij tot Lefty: ‘Ziezoo, makker, en nou gaan we eten. Ik
heb niet veel over van mijn voorraad, maar je zult wel zoo vriendelijk willen zijn,
mij wat te leenen.’
‘Krijg het zelf, als je niet te lui bent,’ zei Lefty, ‘daar in dien zak is genoeg.’
Wilkes stond op en ging den zak halen, maar steeds hield hij een oogje op den
kerel, dien hij geen seconde vertrouwde.
Hij droeg den zak naar het kampvuur en vond er een bus koffie, biscuits,
geconserveerde vruchten en suiker in. In korten tijd had hij van een en ander en maal
bereid, dat hij zich goed liet smaken. Onderwijl keek Lefty naar hem met loerenden
blik.
Daarop stopte Wilkes zijn pijp en dampte er weldra lustig op los. Hij gevoelde
zich meester van den toestand en wilde juist den bandiet gaan ondervragen, toen het
geplof-plof van paarden op het zand naderde.
Lefty liet een luid gelach hooren, toen Wilkes snel opsprong en zijn pistool trok.
Bij het schijnsel van het vuur zag hij een drietal mannen van hun paarden springen
en op het kamp toekomen. - ‘Wiedaar?’ riep hij.
Een algemeen gelach was het antwoord.
Dan weerklonk er opeens een schot en de revolver vloog uit Wilkes' hand.
‘Goed geraakt,’ lachte Lefty, ‘komt hier, jonChr. van Abkoude, Kruimeltje
169
gens, ik had juist een grap met den Dutchman en liet hem z'n gang maar gaan. Neemt
hem even z'n speelgoed af en ook het mijne, hij is mij de moeite niet waard om hem
aan te raken. Breng zijn paard ook maar hier, kan te pas komen.’
De anderen volgden de orders, die Lefty hun gaf en waaruit bleek, dat de bandiet
hun hoofdman was. Ze namen Wilkes zijn eigen wapens en die van Lefty weer af
en bonden hem aan handen en voeten. Daarna keken zij niet meer naar hem om. Ze
wierpen nog wat hout op het vuur en schaarden er zich om heen.
Wilkes wist niet, dat Lefty de hoofdman was, van een beruchte bende, die treinen
ophield en de passagiers beroofde. Gedurende de laatste jaren had hij deze practijken
uitgeoefend, zonder ooit gevangen te worden, hij had als het ware een studie gemaakt
van de treinen, wist, welke de rijkste families vervoerde, terwijl hij de gewone
locaal-treinen ongemoeid liet. Door valsche seinlichten te plaatsen wist hij de grootste
mailtreinen tot stilstand te brengen. Eén man was voldoende om den machinist en
stoker in bedwang te houden, de anderen zorgden voor de rest. In den laatsten tijd
had Lefty zelf aan de treinrooverijen geen werkzaam deel genomen Alles wat hij
deed wasinstructies geven omtrent den te berooven trein, tijd, plaats, enz. De anderen
deden het ruwe werk. En ook nu was het drietal bandieten juist teruggekeerd na de
aanhouding van den expresstrein Chicago-Denver.
‘Dat was met recht kinderwerk vanavond,’ begon een der mannen te vertellen.
‘Red Mike, die het blokhuis bewaakt, hadden we dadelijk in een hoek en met een
paar roode lantaarns hadden we den trein gauw gestopt. De stoker wou kabaal maken
en ik moest hem het zwijgen opleggen met een blauwe boon, jammer
Chr. van Abkoude, Kruimeltje
170
voor den kerel, maar ik had het te doen. We hebben den buit in den grot ... dachten,
dat je daar wezen zou. Wat is je bedoeling met hier te kampen?’
‘Je kan nooit weten,’ zei Lefty, ‘of ze ons niet ditmaal in de gaten houden, we zijn
er al een paar jaar goed mee weggekomen, maar het kan altijd geen mooi weer blijven.
Daarom sloeg ik hier m'n kamp op en wist, dat je 't vuur wel zien zou.’
‘En wat wou je met dien sprinkhaan daar?’ vroeg een ander, op Wilkes wijzend.
‘O, die nieuweling kwam me een beetje gezelschap houen. Ik gaf hem m'n wapens
om mee te spelen en wat te eten, de stumper had honger. We zullen hem...’
Hij voltooide den zin niet, want opnieuw klonk er paardengetrappel...
De mannen luisterden een seconde ... dan sprongen ze bliksemsnel op.
‘De troepers... Vooruit jongens, te paard en smeert 'm,’ schreeuwde Lefty.
In minder dan geen tijd hadden de bandieten hun paarden bereikt, slingerden zich
erop en gaven de dieren de sporen...
Maar de vervolgersschenen hen gezien te hebben ... roode vuurstralen verscheurden
het nachtelijk donker ... schoten knalden en het hoefgetrappel verwijderde zich meer
en meer.
Wilkes bleef achter. De touwen sneden hem om de polsen en de enkels...
Hij luisterde naar de verwijderde geluiden ... een schreeuw in de verte ... dan weer
een paar schoten... Ten slotte hoorde hij niets meer.
Langzaam kroop hij naar het vuur, dat alreeds begon te dooven.
Met de voeten duwde hij een der smeulende stukken hout er uit, en daarna hield
hij er de
Chr. van Abkoude, Kruimeltje
171
touwen, die zijn polsen aan elkaar bonden, tegen aan. Met voortdurend blazen wist
hij den knoop door te branden en na eenigen tijd had hij zijn handen bevrijd. Hetzelfde
deed hij toen met de touwen aan zijn voeten en het duurde niet lang, of hij kon zich
weer vrij bewegen. Eerst ging hij kijken naar zijn paard, maar het dier was er niet
meer.
Hadden de bandieten het meegevoerd?
Dat was hoogst onwaarschijnlijk. In de eerste plaats waren ze van een geheel
andere richting genaderd en in de tweede plaats was hun vlucht zoo overhaast geweest,
dat ze niet dachten aan zijn paard. Maar waar was het dier dan?
Wilkes ging weer terug naar het smeulende vuur en wierp er wat droog hout op.
Hij wenschte wel, dat hij zijn dekens had, want het was aardig kil en het vuur was
eigenlijk gevaarlijk, want het verraadde zijn verblijfplaats. De roovers konden
terugkomen om hem te halen en dat wilde hij voorkomen.
Na die gedachtenwisseling schopte hij het vuur weer uit en verwijderde zich van
de plek, zonder te weten, waarheen hij ging.
Het ergste op het oogenblik van alles was nog zijn vermoeidheid en hij snakte
naar eenige uren slaap. Op korten afstand vond hij een beschutte plek tusschen de
rotsen. Het was wel een hard bed, maar vermoeienis heeft geen bed van veeren noodig
en het duurde niet lang, of hij was in een diepen slaap verzonken.
Toen hij ontwaakte, stond de zon alweer hoog aan den hemel. Het moest minstens
middag zijn. Maar nu voelde Wilkes een ontzettenden dorst. Zijn veldflesch en zijn
kleinen voorraad levensmiddelen waren verdwenen met het paard. Hij kroop uit de
holte in de rotsen en overzag het terrein.
Chr. van Abkoude, Kruimeltje
172
Zand, steenen, rotsen en meer rotsen en meer zand... Boven, de heete zon en geen
water in den omtrek.
Moeizaam sleepte hij zich voort onder de brandende zonnestralen, steeds erger
begon de dorst hem te kwellen.
Maar hij hield den moed erin, dat moet gezegd.
Waarheen ging hij?
Hij wist het zelf niet, alleen volgens den stand der zon te oordeelen liep hij in de
richting van het uitgangspunt zijner reis.
Maar onder de gegeven omstandigheden was de kans op het weervinden van
Kruimeltje's vader al heel gering en Wilkes begon meer en meer aan het welslagen
van zijn onderneming te twijfelen. Och ja, misschien was het wel waar, dat Harry
dood was. Jammer, dat hij niets van de bandieten te weten had kunnen komen,
duizendmaal jammer. De ontmoeting met Lefty was een bestiering der Voorzienigheid
geweest, maar had ten slotte tot niets geleid.
Zoo dacht Wilkes, maar hij vergat, dat diezelfde Voorzienigheid soms op een
geheel andere wijze het doel bereikt, dan wij wel verwacht hadden.
Intusschen werd het heeter en heeter en Wilkes besloot, voorloopig beschutting
tegen de heete zonnestralen te zoeken in een der rotsholen. Hij zocht en zocht, en
eindelijk vond hij een soort grot, die koel en donker was. Versmachtend van dorst
sleepte hij er zich heen en liet zich uitgeput neervallen. Hij bekeek de grot eens en
zag, dat er achterin nog een opening was. Zelfs zijn vermoeidheid kon zijn
nieuwsgierigheid niet bedwingen en hij liep op de tweede opening toe. Daar daalde
de bodem en rees de zoldering, het was er schemerdonker en Wilkes ontdekte een
groote grotkamer met zonderlinge rotskegels afChr. van Abkoude, Kruimeltje
173
hangend van de muren en opstekend uit den grond.
En toen ontdekte hij een donker voorwerp op den grond.
Hij bukte zich en zag, dat het een groote linnen zak was. Het kostte hem weinig
moeite, den zak te openen...
En hij uitte een kreet van verbazing en schrik...
Gouden horloges, portemonnaies, diamanten sieraden, bankbiljetten,... wat anders
kon dit zijn dan de buit der roovers?
Er was ook een kleine portefeuille bij en Wilkes bekeek die belangstellend. Toen...
hoorde hij gedruisch voor in de grot en hij hield den adem in.
Daar was iemand... Haastig, zonder erbij te denken, stak hij de portefeuille in den
zak en verschool zich snel achter eenige rotsblokken.
Het hart bonsde hem in de keel, terwijl hij in angstige spanning luisterde. Wie was
daar?
Chr. van Abkoude, Kruimeltje
174
Hoofdstuk XX.
Een automobiel-ongeluk.
KRUIMELTJE en Moor waren weggeloopen.
Het had den jongen niet veel tijd gekost om tot dit besluit te komen. Zoolang alleen
de Vader van het Gesticht tegen hem was en hem verdacht van diefstal, had hij
tenminste nog hulp en bescherming kunnen verwachten van zijn meesters, maar nu
die hem als een dief beschouwden, voelde hij, dat alle hoop verloren was. Dat gaf
hem den genadeslag...
En hij was aan het loopen gegaan, zonder ophouden, straat in straat uit.
Moor sjokte achter hem aan, alsof die begreep, dat Kruimeltje heel erg verdrietig
was. Hij bereikte de havens, waar groote zeevaarders onder stoom lagen en rijke
koopwaren aan den wal opgestapeld waren. Hij voelde zich moe en hongerig, en
herinnerde zich nu pas, hoe hij sinds het ontbijt den heelen dag niet gegeten had. 't
Kon hem weinig schelen ook...
En weer kwam die oude bitterheid, de oude haat tegen de wereld en de menschen
in hem op, dat oude gevoel van verschopt te zijn. Bitterheid zelfs tegenover de
meesters, die de oorzaak waren van zijn ongeluk. Dan begon hij, in zichzelf
mompelend, te schelden op het Gesticht, de school, de meesters en heel de wereld.
Nog erger voelde hij ditmaal het wreede van het geval, omdat hij nu een proefje had
gehad van een geregeld en
Chr. van Abkoude, Kruimeltje
175
beschaafd leven. Gedurende eenige maanden had hij nette kleeren gehad, geregelde
maaltijden, boeken, vrienden en goede meesters.
Met één slag was hem dat alles afgenomen en noemde men hem een dief... Maar
in zijn vroegere zwerversleven had Kruimeltje ook nog wat anders geleerd, namelijk
om het leven te nemen, zooals het nu eenmaal is. En met zijn oude, aangeboren
luchthartigheid en vroolijkheid zette hij zich over het heele geval heen.
‘Komaan, Moor,’ zei hij, ‘nou zijn we weer op straat, net als vroeger, ouwe jongen,
kan het jou wat schele? Mij niks, hoor. Maar nou krijge ze ons ook nooit meer in
geen Gesticht en geen school, nooit meer, Moor. Zie je daar die groote stoomboot?
Met zoo'n boot is Wilkes naar Amerika... ja hoor... en over een poossie komt-ie terug
met vader... is dat niet echt, hè? Nou, enne zoolang zalle wij wel wachte, ouwe jonge,
we gaan iedere dag hier vrage of de boot uit Amerika al angekomme is en of vader
d'r op is... Ha-ha, nou benne we weer op straat. Kom mee, dan gaan we wat ete
opsnorre.’
Het was een mooie zomeravond, de zon ging onder in gouden pracht en liet de
stad achter in schemer. Lantaarns werden ontstoken en tusschen de opgestapelde
goederen aan den havenkant zwierven Kruimeltje en Moor.
Wel, als ze hem toch als een dief verdachten, kon-die er net zoo goed een zijn,
veel verschil vond hij daar niet in. Je moest toch eten?
En van den rijken voorraad koopmansgoederen kaapte hij, wat hij eetbaar vond,
wat vijgen, bananen en peren. Een waker greep hem bij den kraag. ‘Hier, jou dief.’
Moor zag, dat zijn baasje door een vreemden man aangevallen werd. Hij vloog
met een gebrul op den wachtman toe en zette zijn tanden in
Chr. van Abkoude, Kruimeltje
176
diens broek. De man schopte den hond van zich af en liet daarbij Kruimeltje los, die
in een seconde verdween.
‘Hooliaadiéééé!!!...’
Daar was de oude, triomfeerende strijdkreet weer. Het was eruit voor hij eraan
dacht. Hij voelde zich weer heelemaal het schooiertje van vroeger, de uitgestooten
straatjongen, die leefde van roof, en sliep in hoeken en gaten.
Van de haven dwaalde hij de stad weer in, waar alle winkels hun lichten hadden
ontstoken en de bioscoop-theaters met helle booglampen en schreeuwend-kleurige
plakkaten de te vertoonen wonderen aankondigden.
Ha, de bioscoop!
In geen maanden was hij er heen geweest. Geen wonder, dat het verlangen sterk
in hem werd, om weer eens, net als vroeger, door de zijdeur naar binnen te sluipen
en gratis de voorstelling bij te wonen. Niet in iedere bioscoop kon je dat doen, maar
hij wist er een, die ouwe, op de Hoogstraat, waar hij vroeger altijd ging.
Kruimeltje zwierf langs de winkels, drukte zijn neus plat tegen de helverlichte
uitstallingen, leefde zoo heelemaal weer zijn oude leven van straatzwerver.
Hij kwam voorbij een groote zaal, waar concerten gegeven werden. Reusachtige
aanplakbiljetten waren aan weerszijden van de hoofddeuren. Een beroemde pianiste
uit het buitenland zou dien avond optreden.
Kruimeltje zag haar levensgroote portret op het enorme aanplakbord en dan er
onder met groote letters:
Chr. van Abkoude, Kruimeltje
177
VERA DI BORBONI.
de beroemde Pianiste van het Conservatorium in Parijs in een speciaal
Wagner-Mozartprogramma.
Woensdag-Avond 15 Juni. Aanvang 8.30 uur precies. Entree Drie Gulden.
Automobielen en rijtuigen hielden stil voor den ingang en deftig gekleede dames en
heeren stapten uit. Een stroom van 'bezoekers ging het gebouw binnen. Toen kwam
er een bijzonder luxieuze, enorme auto geluidloos aanrollen.
De portier van het gebouw snelde toe en hielp een dame bij het uitstijgen.
‘Vera di Borboni,’ fluisterden de toeschouwers. De beroemde pianiste was gekleed
in grijs costuum van zijde en kant, ze leek niet ouder dan zes- of zeven-en-twintig
jaar.
Het bestuur kwam haar tegemoet, leidde haar naar den ingang. Kruimeltje keek
met open mond naar al dat moois, hij wou wel mee naar binnen met die mooie dame
en luisteren naar haar pianospel. Maar... drie gulden... en bovendien zouden ze toch
hem en Moor d'r niet inlaten.
Kruimeltje stond bij den ingang en zag de pianiste met de heeren van het bestuur
passeeren.
Gossie, wat een mooie kleere had ze an... en watten bloeme... Kijk ze is een lange
sleep hebbe... Wou die wel is op gaan staan en zich dan late voortsleepe. De
kunstenares verdween in het gebouw en meerdere menschen volgden.
Kruimeltje vervolgde z'n weg, maar wou toch eerst eens even kijken naar die
mooie auto. Sjonge, wat glòm-die en de lantaarns leken wel van zilver... Kruimeltje
streelde de glimmend-gelakte spatborden, maar sprong ineens achteruit, want de
chauffeur stuurde de machine plotseling vooruit.
Chr. van Abkoude, Kruimeltje
178
‘Kaffer,’ schold Kruimeltje, ‘ka-je niet uitkijke?’
De chauffeur lachte en de machine gleed geruischloos weg.
Het was merkwaardig, hoe spoedig Kruimeltje zijn verdriet vergat. Dit is meest
het geval met jongens en dat is maar goed ook. Als jongens voortdurend moesten
denken aan alle dingen, die hun in een veelbewogen jongensleven overkomen, dan
hadden ze wel dagwerk. En al was Kruimeltje's geval wel ernstiger dan menig ander,
het kon hem niets meer schelen. Hij was toch nergens goed voor en als hij zijn best
deed, om goed en braaf te zijn, gebeurde er toch weer iets, dat alles weer in de war
stuurde.
En langzamerhand begon hij zijn vrijheid weer te genieten, hij voelde zich vol
jeugdigen overmoed, vol onbedwingbaren lust om eens luid te schreeuwen en de
straat door te rennen met Moor. Nauwelijks kwam dan ook die gedachte in hem op,
of hij voegde de daad erbij.
‘Hooliaadiááá!!!... Hooliaaadiééééé! !!!’ Moor blaffend achter hem aan. Kruimeltje
gooide zijn pet in de hoogte, maar die kwam ongelukkigerwijze op het mandje van
een fietsenden slagersjongen terecht. De jongen lachte, en trapte hard weg. Maar het
verkeer waste druk in die straat en hij moest wel wat langzamer rijden nu. Kruimeltje
er in een wip achter aan. Onder het loopen raapte hij een stuk hout van de straatsteenen
op en had den fietser gauw ingehaald. Maar juist, toen Kruimeltje bij hem was, zag
hij de kans weer schoon en begon sneller te trappen. Kruimeltje versnelde zijn vaart
en smeet hem het stuk hout tusschen de beenen.
‘Hier met me pet...’
Bom... daar tuimelde de slagersjongen met fiets en al omver... 't mandje met vleesch
over de straat... Kruimeltje was er in een sprong bij
Chr. van Abkoude, Kruimeltje
179
en griste zijn pet weg... Moor deed een hap en had een flinken biefstuk te pakken...
‘Hooliaadiééé!!!!!’ Ze renden de straat uit en verdwenen in de menigte. Op de
Hoogstraat kwamen ze nu, die vol was van avondwandelaars. Kruimeltje zette koers
naar de oude, geliefde bioscoop, waar je naar binnen snappen kon. Moor kon wel
wachten en zich in de buurt wat vermaken met andere honden. In het zijsteegje naast
het gebouw, waar een nooduitgang was, vatte hij post. Zoodra er een groepje
bezoekers naar buiten kwam, glipte hij naar binnen en sloop in het donker naar een
zitplaats.
- - - - - - - - - - - - -
Een uur later kwam hij er weer uit en floot Moor. De hond kwam aanrennen en
samen gingen ze weer op stap. Het werd inmiddels later en later en toen Kruimeltje
de torenklok tien uur hoorde slaan, meende hij, dat het tijd werd, een slaapplaats op
te zoeken. Het eenvoudigste was, in een der onbewoonde schuiten aan de
binnenhavens een beschut plekje in het vooronder op te zoeken. Meestal vond je
daar genoeg zeildoek om een bed te maken en je was er beschut tegen regen en wind.
Midden in een straatstak hij over, zonder links of rechtste kijken. Toen weerklonk
opeens het snerpend geluid van een auto-claxon en Kruimeltje voelde zich met een
hevigen bons opzij geslingerd. Hij kwam met zijn hoofd tegen den trottoirband terecht
en bleef bewusteloos liggen...
Vrouwen gilden, mannen schoten toe... de auto stopte.
Het was dezelfde rijke, majestueuze machine, die Kruimeltje voor den ingang van
de concertzaal bewonderd had. Hij had de geluidlooze auto niet hooren aankomen
en de chauffeur had hem
Chr. van Abkoude, Kruimeltje
180
niet kunnen ontwijken, zoo plotseling stak de knaap de straat over.
De beroemde pianiste Vera di Borboni, die zich, met bloemen beladen, van het
concert huiswaarts begaf, stapte verschrikt uit en naderde de groep, die om
Kruimeltje's beweginglooze lichaam geschaard stond.
‘Is het arme kind erg bezeerd?’ vroeg ze in zuiver Hollandsch.
‘Een leelijke hoofdwond, mevrouw,’ sprak een der omstanders.
Kruimeltje's gelaat was wit, bloed stroomde uit een wond aan het achterhoofd.
Iemand liep een der winkels binnen en keerde terug met witte doeken. Men verbond
Kruimeltje's hoofd voorloopig en daarop commandeerde de pianiste:
‘Draagt hem in mijn auto, ik zal een dokter voor hem halen en hem verder
verplegen.’
Dat stelde de omstanders tevreden en weldra verdween de auto langzaam uit de
straat. Madame di Borboni hield het hoofd van Kruimeltje in haar arm. Een bloeddrup
vloeide langzaam onder het verband uit en viel op haar witzijden concertcostuum.
Ze nam er weinig notitie van, maar drukte het verband wat vaster aan. Onderweg
reed ze bij een dokter aan, en nadat deze ook in de auto plaats genomen had, gebood
ze den chauffeur naar huis te rijden.
Kruimeltje werd gewasschen, zijn hoofd werd verbonden en hij daarna te rusten
gelegd. Toen Vera di Borboni overtuigd was, dat de jongen rustig lag en volkomen
verzorgd was, trok ze zich in haar eigen vertrekken terug.
Ofschoon Kruimeltje een paar malen de oogen geopend had, wist hij in het geheel
niet, wat er met hem gebeurde. Zijn hoofd voelde pijnlijk en zwaar, o zoo zwaar...
en als in een mist zag
Chr. van Abkoude, Kruimeltje
181
hij veel menschenhoofden om zich heen. Wat wilden al die menschen van hem?...
Waarom keken ze hem zoo aan?... Waar was Moor?
Maar dadelijk sloot hij de oogen weer. Toen werd allesstil om hem heen en verzonk
hij weer in gevoellooze leegheid...
De dokter vertrok, beloofde spoedig te komen kijken naar den patient.
Toen de kunstenares zich ontdaan had van haar officieele concertkleedij en deze
met een smaakvolle huisjapon verwisseld had, kwam ze eens naar den jongen zien.
Kruimeltje lag stil in het groote logeerbed, zijn wit gezicht nauwelijks afstekend op
het witte kussen. Een klein rood cirkeltje teekende zich af op het verband en hij
ademde zwaar... 't gelaat naar den muur gekeerd.
Vera di Borboni, (vanwaar dien vreemden naam voor een Hollandsch sprekende
dame?) zette zich aan het bed neer en nam Kruimeltje's hand. De jongen bewoog
zich niet. Vera keek naar het witte jongensgezicht, de blonde haren, den pijnlijken
trek om den mond.
Ze zag iets glinsteren onder zijn onderkleeding, op zijn borst. Het leek wel iets
van goud, maar ze durfde het niet aan te raken, uit vrees den jongen te verschrikken.
Wat zou het zijn? Een medaillon? Maar zulke straatkinderen droegen toch zeker geen
medaillon?
Toch leek het wel zoo, en het hing aan zijn hals met een verkleurd fluweelen
bandje.
Vera kon haar nieuwsgierigheid bijna niet bedwingen... zachtjes gleed haar hand
over het laken... naar Kruimeltje's borst... zachtjes duwde ze met haar vingertoppen
de plooien van zijn goed op zij... voorzichtig nam ze het gouden voorwerp tusschen
de vingers en keek er naar...
Toen begonnen hare handen op vreemde manier te beven... met groote oogen
staarde ze
Chr. van Abkoude, Kruimeltje
182
op het gouden sieraad...
Dan, alsof ze zich plotseling iets herinnerde, opende ze het snel en keek naar de
beide portretjes, die zich erin bevonden en die, zooals bekend is, de ouders van
Kruimeltje voorstelden.
Toen gaf ze een gil en viel terug in den stoel.
De trouwe Fransche dienstbode, al meer dan twee jaren in dienst van haar geliefde
meesteres, kwam verschrikt aanloonen en zonder aan te klopnen, opende zij de deur.
‘Madame... qu'est ce que c'est? Watte is?’
Dan snelde ze heen om een glas water, keerde haastig terug.
Maar Vera was zichzelf alweer meester, ze dronk wat van het water en zei
geruststellend:
‘'t Is niets, Marian, een beetje zenuwachtigheid, denk ik.’
Haar oog viel op het nog geopende medaillon.
‘Geef me wat eau-de-cologne, Marian.’
De gedienstige meid haastte zich, het verlangde te halen en Vera sloot snel het
medaillon, het weer tusschen Kruimeltje's kleeren stoppend.
De eau-de-cologne werd gebracht.
‘Mais Madame, dites-moi, vous-êtes troublée... sal ikke hierblijf?... Niet koed
après le conçert... moet neem rust... oui... oui... et dormir un peu.’
‘Dank je, Marian, het is alweer over. Laat me nu alleen, ik wil hier nog wat bij
den jongen waken.’
Hoofdschuddend ging de dienstbode heen, in zichzelve mopperend, omdat Madame
niet rusten wilde na het concert, juist wanneer ze de rust zoo noodig had. En dan nog
weer dit automobielongeluk er overheen...
Toen de voetstappen van Marian niet meer gehoord werden, boog Vera zich over
Kruimeltje heen. Langzaam stond ze op en bestudeerde zijn
Chr. van Abkoude, Kruimeltje
183
gelaat. Haar handen beefden, haar lippen trilden. Ze boog zich meer over tot zijn
wangen en wilde er een kus op drukken.
Maar Kruimeltje bewoog zich en draaide het zoo pijnlijk hoofd om.
Zijn wangen begonnen langzaam te gloeien... rooder en rooder... zweetdruppels
kwamen op zijn voorhoofd, zijn neus, om zijn lippen...
‘Moor... Moor... kom hier, ouwe jongen...’ sprak hij in zijn koorts.
Vera richtte zich weer op en luisterde.
Wie was Moor? Wat bedoelde het kind?
‘Zoete Moor, ja... pas op, daar komt de Vader uit het Gesticht... en de politie ook...
Ha-ha, ze denke... dat ik gestole heb... nee meneer de commissaris... ik heb niet
gestole... en me vader is in Amerika... maar die komt gauw... nee meneer de
commissaris... dat was me moeder niet... dat was Vrouw Koster... ha-ha-ha... me
moeder is weggeloope... die wou niks van me wete... maar me vader heit goud
gevonde... wat is dat voor 'n auto... zie je die auto?... Kijk daar hebbie Keesie ook...
en Spijker... jò-jò, pas op... Buikie gapt vleesch van je bord.’
Vera liet haar hoofd op het bed vallen en nam Kruimeltje's hand... Tranen
stroomden uit haar oogen en ze kuste en kuste de hand van den jongen. Snikken
schokten uit haar op en ze bleef voorover liggen en almaar weende ze en kuste
Kruimeltje's hand.
Zoo bleef ze uren zitten...
Ten laatste klonk er een zwak geklop op de deur.
‘Entrez...’ zei ze, zich vlug herstellend.
‘Madame, et ies skande datte u... Ciel, madame, watte ies? U hebt kesreid...’
Vera di Borboni had maar één goede, trouwe vriendin op de wereld, en dat was
haar dienstChr. van Abkoude, Kruimeltje
184
bode Marian, die met haar in het buitenland gereisd had en haar steeds vergezelde.
Marian was tien jaar ouder dan haar meesteres en behandelde haar als een moeder
zou gedaan hebben. Marian wist meer van Vera dan iemand anders ter wereld.
De dienstbode knielde bij haar meesteres neer en nam haar handen in de hare.
‘Zek 't mij maar, ma chère,’ zei ze.
Toen deed Vera een lang, lang verhaal, onderbroken door snikken, maar tenslotte
eindigend met een glimlach.
- - - - - - - - - - - - -
Kruimeltje's koorts was niet van langen duur. Om beurten waakten Vera en haar
dienstmaagd bij den knaap, ofschoon Marian niet dulden kon, dat haar meesteres
zich geen rust gunde. Den volgenden morgen kwam de dokter, legde een nieuw
verband en beval opnieuw rust en kalmte aan. De zieke mocht wat licht voedsel
gebruiken, maar matig, opdat het de koortsen niet teveel zou aanmoedigen. Na twee
dagen was Kruimeltje zijn zwakte zoover te boven gekomen, dat hij weer geregeld
denken en spreken kon. Het was hem, alsof hij eenige dagen buiten bewustzijn was
geweest.
Het eerste, wat hem het meest trof, was de nieuwe omgeving. Vol verbazing keek
hij om zich heen, zoo'n mooie kamer had hij nog van z'n leven niet gezien. En wie
zat daar aan zijn bed? Dat leek wel die mooie dame, die hij laatst uit die reuze-auto
had zien komen en die pianospelen ging in die zaal. Nee maar, dat was ze, hoor. En
Kruimeltje had geglimlacht en Vera di Borboni had hem over de wang gestreken.
Hij wist zelf nog niet eens, wat er met hem gebeurd was, maar ze vertelde het hem.
‘M'n eigen schuld,’ besloot hij. ‘Die auto gong
Chr. van Abkoude, Kruimeltje
185
zoo zachies da-je 'm niet hoore kon, en dan had 'k maar motte uitkijke. En waar is
Moor?’
‘Dien naam heb ik je al meer hooren noemen,’ sprak Vera. ‘Wie is Moor toch?’
‘M'n hond.’
‘Is het een zwarte hond? Marian heeft al twee dagen een zwarten hond voor de
deur gezien.’
‘Dat is Moor. Mag hij niet binnenkomen?’
‘Welzeker, mijn jongen,’ sprak Vera. Ze trok aan de schel en verzocht Marian,
naar den hond te gaan zien.
‘En ja hoor, Moor had trouw post gehouden bij het huis, nu en dan eens wat eten
hier en daar opgescharreld, maar steeds terugkeerend naar het huis, waar zijn baasje
ziek te bed lag.
Wat een vreugde, toen die twee elkaar wéér hadden. Moor sprong op Kruimeltje's
bed en likte hem, waar hij den jongen maar raken kon.
Met iederen dag ging Kruimeltje vooruit en na vier dagen mocht hij opstaan en
eens in de kamer rondloopen. De wond heelde prachtig en toen de week om was, zei
de dokter, dat hij niet meer terugkwam.
Vera kocht nieuwe kleeren voor Kruimeltje en gaf hem een kamertje in haar ruime
woning. Een der kamers was precies ingericht als een kleine concertzaal. Er stond
een pracht van een vleugelpiano en aan de wanden hingen eenige portretten van
groote musici.
Soms, als Vera zich aan den vleugel zette en begon te spelen, zat Kruimeltje bij
haar en keek bewonderend naar haar blanke, slanke vingers, die als met toovermacht
de toetsen in beweging brachten en er droomerige muziek aan ontlokten. Zacht
klonken dan de heldere tonen, soms parelend als fijne tinkelbelletjes, dan weer vol
en rijk in zware, donkere akkoorden, maar altijd vol harmonie. Kruimeltje droomde
dan met haar mee en
Chr. van Abkoude, Kruimeltje
186
soms, na een reeks van jubelende slotakkoorden kon ze den jongen onstuimig in haar
armen nemen en van vreugd met hem door de kamer dansen.
En op andere momenten begon Kruimeltje te vertellen van zijn vroegere leven op
straat, van het Gesticht, van Wilkes en nog veel meer.
‘Maar hoe kwam je toch aan dien Wilkes?’ vroeg Vera belangstellend.
‘O, we sliepe d'r wel is in een kist voor de winkel, 't Was een goed plekkie, enne
op een morgen vond-ie ons. Enne toen hebbe me koffie en brood gehad en toen zijn
we vrinde geworde. En de volgende dag was Vrouw Koster doodgegaan.’
‘Vrouw Koster...’ herhaalde Vera langzaam in gedachten.
‘Ja, die is gevalle van de trap... en ze brak d'r rug... en toen gaf ze me 'n pakkie...
dat gouwe medaljon zat erin en een brief... De brief had Wilkes te bewaren... Het
medaljonnetje heb 'k altoos gedrage... Doe 't is open... Kijk, dat is me vader... en dat
is me moeder... 'k Hoop dat me vader gauw terug komt met Wilkes ... alle jonges
hebben vaders... behalve in 't Gesticht...’
‘Zou je niet graag je moeder weer terug hebben?’ vroeg Vera, en haar stem trilde.
‘Nee... waarom? Me moeder wou mij niet hebbe en nou wil ik me moeder niet
hebbe. Wat heb je an zoo'n moeder?’
Er rolde een traan over Vera's wang.
‘U moet niet bedroefd zijn,’ zei Kruimeltje. ‘U is zoo mooi en zoo lief. Hè, ik
wou, dat U mijn moeder was.’
Chr. van Abkoude, Kruimeltje
187
Hoofdstuk XXI.
Een belooning van duizend dollar en een nog veel grootere.
WE HEBBEN Wilkes achter gelaten in de grot, waar hij beschutting had gezocht
tegen de heete zonnestralen, en waar hij spoedig een tweede holte vond, waarin hij
tot zijn groote verbazing den buit van de treinroovers ontdekte. Juist had hij een der
voorwerpen, een zakportefeuille, ter hand genomen, toen hij iemand de grot hoorde
naderen. Snel had hij de portefeuille in den zak gestoken en was achter een rotsblok
gesprongen.
Toen hoorde hij stemmen.
Er was geen twijfel aan, Lefty en zijn bende waren teruggekeerd, om den buit te
halen.
Wilkes maakte zich zoo klein mogelijk, dook weg in een donkeren hoek. Het
duurde niet lang, of hij zag schaduwen in de grotopening en langzamerhand kon hij
het gesprokene verstaan.
‘Blijf jij buiten en kijk uit, Red,’ sprak een bekende stem, die Wilkes dadelijk als
die van Lefty herkende, ‘de troepers mochten eens terugkomen.’
Met z'n drieën kwamen ze de grot in en namen den buit mee.
‘Wat zou je ervan denken, als we eens een paar dagen in de grot kampeerden?’
stelde een der kerels voor.
Wilkes luisterde in spanning toe, want het antChr. van Abkoude, Kruimeltje
188
woord zou over zijn lot beslissen.
‘Te gevaarlijk,’ meende Lefty, ‘als ze ons snappen zijn we als ratten in een val.’
‘Laten we zoo gauw mogelijk in Denver zien te komen en verspreiden... ieder zijn
eigen weg. We hebben genoeg voor een paar maanden.’
‘Te veel haast is ook niet goed,’ meende Lefty. ‘We zullen hier blijven, tot het
donker wordt en dan vertrekken, 't Is veiliger.’
De bandieten maakten het zich gemakkelijk. Ze zetten zich bij elkander aan den
ingang van de grot. Wilkes vond dit allesbehalve aangenaam. want de kans op
ontdekking was daardoor heel wat grooter geworden. De mannen hadden hun uitkijk
op een hoog punt gezet, vanwaar hij den ganschen omtrek kon overzien. Lefty en de
anderen rookten een pijp of rolden cigaretten. Ze zaten daar wel meer dan een uur
en Wilkes begon zich stijf te voelen van het voortdurend opgerold liggen achter de
rots. Hij waagde zich eens even uit te rekken, maar dook bliksemsnel, want een der
kerels naderde hem.
Op dat oogenblik klonk een schot vanuit de verte. Dan kwam hoefgetrappel snel
naderbij.
De uitkijk kwam aanrennen.
‘De troepers!!!... hurry up, boys!’
De man, die in de grot was doorgedrongen, rende terug, volgde de anderen.
Ze sprongen te paard en waren in een minimum van tijd verdwenen.
Wilkes had den kreet gehoord. Hij wist, dat de militaire politie, de troepers, hem
helpen konden en daarom waagde hij zich buiten de grot. Hij beklom een hoogte en
zag vandaar, hoe de troepers de bandieten achtervolgden. Schoten weerklonken, hij
zag de grijze rookwolkjes hier en daar, gevolgd door doffe knallen. De ruitersrenden
door het rotsachtige terrein. Met klopChr. van Abkoude, Kruimeltje
189
pend hart keek Wilkes naar de vervolgers, die echter weinig op de bandieten wonnen.
Plotseling hoorde hij gehinnik achter zich en... kon hij zijn oogen gelooven? Daar
was zijn eigen paard, lustig knabbelend aan een drogen struik. Wilkes rende op het
dier toe en sloeg de armen om zijn hals.
‘Brave jongen,’ zei hij vol blijdschap, ‘om den baas weer op te zoeken.’
Het dier had hem echter in het geheel niet opgezocht, maar was heel den nacht
aan het zwerven geweest. Wilkes zag, dat zijn bepakking onaangeroerd was. Met
een sprong was hij op het paard en dreef het in de richting waarin hij de troepers had
zien gaan.
Maar er was geen spoor van hen te ontdekken. Troepers en bandieten waren
verdwenen.
Een paar uren lang zette hij den tocht voort, hopende eenig teeken van menschelijk
leven te ontdekken. Onder het voortrijden gebruikte hij een paar biscuits en ook was
hij nog zoo gelukkig, een helder stroomende kreek te vinden, waar hij naar hartelust
drinken en zijn veldflesch vullen kon. Het terrein was hem hier geheel en al onbekend,
maar tegen den middag zag hij het eerste teeken van menschelijke bewoners. Het
was een klein steenen gebouw en aan een langen stok waaide de Amerikaansche
vlag. Wilkes galoppeerde er heen en kwam spoedig tot de ontdekking, dat het huis
een wachtpost was van de militaire politie. Voor den ingang gekomen, steeg hij af
en trad het gebouwtje binnen. Er was een klein wachtlokaal, waar een luitenant aan
een lessenaar zat.
‘Goedenmiddag,’ groette Wilkes.
‘Goedenmiddag,’ was de wedergroet. ‘Alleen op pad?’
‘Tot nog toe wel, luitenant, ofschoon ik het
Chr. van Abkoude, Kruimeltje
190
genoegen heb gehad eenige uren door te brengen in het gezelschap van Lefty en zijn
bende.’
‘Wat, de kerels hebben u dus ook te pakken gehad?’
Toen vertelde Wilkes zijn wedervaren sinds het oogenblik, dat hij de wildernis
betreden had. De luitenant luisterde met verbazing en zei:
‘Wel, u kunt uzelven gelukwenschen, dat de bandieten u niet vermoord hebben.
Gewoonlijk ruimen zij ieder man, dien ze gevaarlijk achten, zoo spoedig mogelijk
uit den weg, maar u is dat lot ontsnapt. Indien ik u met iets van dienst kan zijn, wil
ik u gaarne helpen.’
Daarop verhaalde Wilkes, wat het doel van zijn tocht was en toen hij uitgesproken
was, schudde de luitenant het hoofd.
‘Ik vrees, dat u een vergeefsch werk doet,’ sprak hij. ‘Ik wil u niet ontmoedigen,
maar ik verwed er wat onder, dat uw vriend Harry Volker hetzelfde lot deelde van
zoovele goudzoekers, die hier gekomen zijn, om hun fortuin te maken. de meesten
dier stumpers, onbekend met het klimaat en de gevaren in dit land, zijn
onverrichterzake teruggekeerd, indien ze niet door bandieten beroofd en vermoord
zijn. Ge hebt niet het minste bewijs, dat uw vriend nog in leven is en onder die
omstandigheden lijkt het mij een onmogelijkheid toe, hem op het spoor te komen.’
Wilkes zweeg en staarde peinzend naar den grond.
Toen, alsof hij zich plotseling iets herinnerde, stak hij de hand in zijn zak en haalde
er de portefeuille uit. Hij hield die omhoog en zei:
‘Deze portefeuille vond ik tusschen de gestolen sieraden in de grot en ik meen
niet beter te kunnen doen, dan ze u te overhandigen.’
‘Wat is er in?’ vroeg de luitenant.
‘Om u de waarheid te zeggen, heb ik er nog
Chr. van Abkoude, Kruimeltje
191
niet aan gedacht, ze open te doen. Met uw toestemming zal ik het nu doen.’
Wilkes opende de portefeuille en bladerde in den inhoud. Opeens zette hij groote
oogen op, sloeg zich op de knie en riep uit:
‘Van Willem Verwouden... Dien ken ik... heeft met me gereisd op de boot en ik
heb hem weer ontmoet in New York. Hier staat het... Willem Verwouden...
Vertegenwoordiger Holl. Petroleum Maatschappij... Tulsa... Oklahoma. En hier is
zijn portret...’
‘Uw kennis was dus in den trein, toen de bandieten dien aanhielden?’
‘Datspreekt vanzelf... ofschoon het vreemd lijkt... dat hij op de lijn Chicago-Denver
reist als hij op weg is van New York naar Oklahoma.’
‘Dat is niets ongewoons, als zakenman kan hij ook andere steden bezocht hebben
en was het wellicht zijn doel, ook aan Denver een bezoek te brengen.’
‘Ja, dat zou het voldoende verklaren. Wel, dit noem ik nu eindelijk eens geluk
hebben. Ik zal hem oogenblikkelijk schrijven en hem de portefeuille opzenden.’
‘Schrijf hem liever eerst, en als ge antwoord ontvangt, kunt ge de portefeuille altijd
nog opzenden. Dat is voorzichtiger.’
De luitenant verschafte Wilkes schrijfgereedschap en het duurde niet lang om
Willem Verwouden in kennis te stellen met de vondst.
Wilkes dankte den vriendelijken luitenant en wilde juist het wachthuis verlaten,
toen de patrouille terugkeerde met drie gevangenen. Wilkes herkende de drie
bandieten, die hij steeds in het gezelschap van Lefty had gezien.
‘We hebben drie van de schurken, luitenant, maar de voornaamste is ons alweer
ontsnapt.’
‘Komaan, dat is alvast een goed begin, het
Chr. van Abkoude, Kruimeltje
192
heeft jaren lang geduurd, om Lefty en z'n bende te pakken te krijgen en telkens
ontsnapt de aanvoerder. Ik hoop tenslotte nog eens een man te vinden, die hem dood
of levend hier brengt. De Chicago en Western Railroad heeft een prijs van 1000
dollars belooning op zijn hoofd gezet. Hij is de gevaarlijkste bandiet in den Staat en
heeft al meer dan vijftig treinen aangehouden. Soms krijgen we zijn handlangers te
pakken, maar Lefty zelf schijnt wel onbereikbaar voor de politie te zijn.’
De roovers werden opgesloten en nadat Wilkes den luitenant had bedankt en van
deze nog eenige inlichtingen omtrent de naaste stad had gekregen, zette hij zijn weg
voort.
‘Drie mijlen van hier in zuidelijke richting,’ had de luitenant gezegd, ‘ligt Silver
Creek, waar ge een hotel vinden kunt en uw brief kunt posten.’
Dien weg volgde Wilkes, maar hij had nog geen kwartier gereden, toen hij een
schot hoorde. Op hetzelfde oogenblik doorboorde een kogel zijn hoed
Bliksemsnel sprong Wilkes van zijn paard en sprong achter een hooge rots. Weer
klonk een schot en de stukken vlogen van de rots, juist ter hoogte van zijn schouder.
Voorzichtig gluurde hij langs den rand en zag weer een rookwolkje als van een
revolver, kort daarop gevolgd door een knal. Hij dook weg en nam zijn beide
revolvers.
Wilkes was een goed schutter. Hij verspilde zijn ammunitie nooit, maar wachtte
zijn kans met geduld. Een inwendig gevoel zei hem, dat zijn aanvaller niemand anders
was dan Lefty.
Hij wachtte en wachtte, zonder het vuur te beantwoorden. Voortdurend loerde hij,
plat op den grond uitgestrekt, naar zijn vijand. Opeens kwam deze van achter een
blok te voorschijn, met de bedoeling, zich snel achter een ander te
Chr. van Abkoude, Kruimeltje
t.o. 192
Voorzichtig nam ze het gouden voorwerp tusschen de vingers en keek er naar... (Blz. 181.)
Chr. van Abkoude, Kruimeltje
193
verschansen. Toen knalde het schot uit Wilkes' revolver en de bandiet stortte neer.
Snel sprong Wilkes op en liep op den kerel toe, die bewegingloos in het zand lag.
Een rond gaatje in zijn voorhoofd, waaruit het bloed sijpelde, zei genoeg. Toen haalde
Wilkes zijn paard op, heesch het lijk van Lefty er op en keerde terug naar de wachtpost
van de troepers, het paard bij den teugel leidend. Hij trad binnen,salueerde op militaire
wijze en zei:
‘Luitenant, hoeveel zei u ook weer, was de belooning voor het inbrengen van
Lefty, dood of levend?’
‘Duizend dollar,’ was het antwoord.
‘Nu, het spijt me, dat ik den sinjeur niet levend hier kan brengen, maar als ik hem
geen kogel gegeven had, dan zou hij 't mij gedaan hebben.’
‘Wat... je hebt Lefty...?’
Maar de troepers kwamen al met den hoofdman der bandieten aandragen.
‘Eindelijk...’ zei de luitenant. ‘We zijn u veel dank verschuldigd. Het schijnt, dat
ge maar ternauwernood den dood ontsnapt zijt, naar uw hoed te oordeelen. Wees
zoo goed ons uw adres te zenden, wanneer ge een hotel gevonden hebt, want de
belooning zal zeer zeker niet uitblijven.’
Wilkes drukte nu de hand van alle troepers, die hem gelukwenschten en begaf zich
opnieuw op weg naar Silver Creek.
Spoedig had hij een hotel gevonden, schreef het adres daarvan op den achterkant
van den brief aan Willem Verwouden en bracht dezen naar de post. Daarna begaf
hij zich naar zijn hotelkamer, waar hij zich van het stof ontdeed en zich terstond ter
ruste begaf, want hij had in geen uren een oogenblik van slaap gehad.
- - - - - - - - - - - -
Hij bleef eenige dagen te Silver Creek, schreef
Chr. van Abkoude, Kruimeltje
194
een brief aan Kruimeltje en maakte nieuwe plannen. Den tweeden dag kreeg hij een
brief van de Chicago & Western Railroad, vol dankbetuigingen en met de
uitnoodiging, zich te vervoegen aan het kantoor der Maatschappij te Denver en er
de duizend dollar in ontvangst te komen nemen. Dit besloot Wilkes later te doen.
Den vierden dag ontving hij een telegram uit Oklahoma. Toen hij het couvert verbrak
en den inhoud gelezen had,sprong hij wel twee meters hoog van den grond en danste
de kamer door, greep het kussen van zijn bed, slingerde dat in een hoek, lachte
schaterend en wierp zich op het bed, beenen in de hoogte.
Het telegram luidde:
Wilkes Hotel Westcamp
Silver Creek Colorado.
Brief ontvangen hartelijk dank moet u persoonlijk spreken Persoon door u gezocht
Harry Volker werkzaam hier Verwacht u hier eerste gelegenheid.
Willem Verwouden.
Toen Wilkes een weinig bekomen was van de eerste blijdschap, haastte hij zich een
en ander te pakken. Hij verkocht zijn paard en zijn outfit, reed met den postwagen
naar het naastbijgelegen spoorwegstation en nam er den eersten trein naar Denver.
Daar nam hij aan het kantoor der Spoorweg-Maatschappij terloops de duizend dollar
in ontvangst en kocht een kaartje naar Tulsa.
Willem Verwouden was aan het station. De jongeman was zoo verheugd met
Wilkes' komst, dat hij deze omarmde.
‘Kom dadelijk mee, vriend Wilkes,’ riep hij
Chr. van Abkoude, Kruimeltje
195
uit, ‘ik heb uw vriend gevonden... hierheen... hier staat onze auto...’
De auto reed hen een eindweegs buiten de stad. Voor een klein, houten gebouwtje
hielden zij stil. Verwouden sprong er uit, trok Wilkes mee, opende de deur en,..
‘Wilkes, beste vriend Wilkes...’
‘Harry Volker... waarachtig... Hoe is het mogelijk!?’
De beide vrienden vielen in elkanders armen en hielden elkander langen tijd vast.
Harry Volker, de vader van Kruimeltje, was gevonden!
Hij was een flink en krachtig uitziend man van ongeveer vier-en-dertig jarigen
leeftijd, met zwart haar en een zwarten knevel. Hij droeg, op de manier der
Westerschen, een korte broek, een bruin shirt en een breedgeranden hoed.
Gedurende de eerste oogenblikken konden zij bijna niet spreken, zoo had de
aandoening hen bevangen. Maar Willem Verwouden hielp hen er doorheen.
‘Nou, is me dat geen fijne ontmoeting? Mr. Wilkes, je bent hier al beroemd
geworden, zie maar eens, hoe al de lui naar je kijken. Ze hebben in de kranten gelezen,
hoe ge dien bandiet neergelegd hebt. En dat ge nu juist mijn portefeuille te pakken
moest krijgen!’
Maar Wilkes keek maar naar Harry, en Harry Volker keek maar naar Wilkes, en
dan schudden ze elkaar weer de hand en lachten weer met een traan in het oog.
Toen de eerste opgewondenheid wat gezakt was, nam Harry Volker Wilkes mee
naar buiten.
En daar vertelde Wilkes hem voor het eerst, dat er in Holland een alleraardigste
jongen op hem wachtte, een jongen van al tien jaar nu, een echte rakker, met een
hartje van goud, die
Chr. van Abkoude, Kruimeltje
196
al maar over zijn vader in Amerika sprak.
Harry Volker luisterde in spanning naar heel dat lange, lange verhaal van Wilkes.
Hij drukte hem de handen en vroeg toen:
‘En zij? Heb je ooit iets van háár gehoord?’
Wilkes schudde het hoofd. ‘Nooit,’ zei-die, ‘nooit.’
‘Luister, Wilkes,’ sprak Harry Volker. ‘Ik heb er vroeger nooit zoo met je over
gesproken, maar nu dien je het te weten. Mijn vrouw had, toen we trouwden, groot
talent voor muziek. Ze hoopte, dat ik nog eens zooveel verdienen zou, dat ze in het
buitenland kon gaan studeeren. Na twee maanden getrouwd te zijn, verloor ik mijn
betrekking. We deelden het kleine kapitaal, dat we op de bank hadden en ik ging
naar de goudvelden. Een jaar na mijn vertrek kreeg ik geen antwoord meer op mijn
brieven en hoorde ik ook niets meer van haar. Ik heb ook eenige malen geschreven
naar vrienden en kennissen in Holland, maar ook die hebben haar niet kunnen vinden.’
‘Beste vriend, je weet niet, hoe ook ik getracht heb, je te vinden. Na dien nacht in
het hotel te Denver hebben we elkaar niet meer gezien. Wat is er toen toch met je
gebeurd?’
‘Dat zal ik je vertellen, Wilkes. Je herinnert je zeker wel die vechtpartij met Lefty
in de danszaal? Welnu, nadat we ons te bed begeven hadden, schijnen de bandieten
onze kamer binnengeslopen te zijn. Hoe zij het gedaan gekregen hebben, weet ik
niet, maar toen ik ontwaakte, lag ik in een goederentrein op een bos stroo. Natuurlijk
hadden de roovers mij alles afgenomen en ik had geen stuiver op zak. Tot overmaat
van ramp werd ik door de spoorwegbeambten gevonden en aan de politie overgeleverd
als landlooper. Ze hielden mij twee weken gevangen. Tot mijn schrik kwam ik ook
tot de ontdekking, dat ik de papieren
Chr. van Abkoude, Kruimeltje
197
van onze claim kwijt was...’
‘Stop,’ riep Wilkes, ‘Lefty liet mij een papier zien, dat jij geteekend had en waarbij
hij volgens recht de claim van je gekocht had.’
‘Dat is bedriegerij geweest,’ zei Harry Volker, ‘ik heb nooit zulk een stuk
geteekend. Wel, vriend, de rest is gauw verteld; ik had geen geld en geen vrienden,
dus wasik genoodzaakt aan het werk te gaan. Van de goudvelden had ik mijn bekomst
en langzamerhand ben ik hier terecht gekomen, waar ik als ingenieur tegenwoordig
een heel goede positie heb.’
Langen tijd nog spraken de vrienden over het verleden en toen keerden zij terug.
Dien avond was er feest op de kamers van Harry Volker en daar werd ook besloten,
dat ze samen terug zouden gaan naar Holland, zoodra Harry daartoe verlof kon
bekomen.
Dan zou Kruimeltje zijn langverwachten vader krijgen, zijn vader, die een groote,
zwarte snor had en een gouwen horloge, en die vechten kon!
Chr. van Abkoude, Kruimeltje
198
Hoofdstuk XXII.
Waarin Kruimeltje een vader en een moeder krijgt.
TOEN KRUIMELTJE geheel en al hersteld was, zei zijn weldoenster hem, dat hij
bij haar blijven mocht. Dat was een uitkomst voor den jongen.
‘Maar,’ sprak hij, ‘behoef ik dan nooit, nooit meer naar het gesticht?’
‘Nooit meer,’ sprak Vera. ‘Ik zal er zoo spoedig mogelijk heengaan en dat in orde
brengen. Intusschen kan je weer naar school gaan.’
‘Weer naar meester Leentvaar? En die zei, dat ik...’
Op dat oogenblik werd er gebeld en kwam Marianne, de meid, zeggen, dat er twee
heeren waren. Toen die binnengelaten werden, herkende Kruimeltje dadelijk de
meesters Brilsma en Leentvaar. Maar omdat hij zich van geen kwaad bewust was,
wachtte hij kalm af, wat er volgen zou.
‘Mevrouw,’ sprak de heer Brilsma, ‘wij zijn de onderwijzers van Harry en we
komen een groot onrecht, hem aangedaan, goedmaken.’
‘Neemt u plaats,’ zei de pianiste.
‘U moet namelijk weten, dat wij sinds het verdwijnen van den jongen niets
ongedaan hebben gelaten, om hem weer te vinden. Niemand had den knaap echter
in den laatsten tijd gezien. Nu
Chr. van Abkoude, Kruimeltje
199
moet u weten, dat het Gesticht, waar hij eenigen tijd heeft doorgebracht, wordt
opgeheven en de kinderen zullen door families worden aangenomen. Voor een der
armste kinderen uit die inrichting was reeds een vriendelijk tehuis gevonden. De
naam van dat ventje is Spijker. Spijker was vandaag voor het eerst bij ons op school
en vertelde mij, hoe de Vader van het Gesticht Kruim... ik meen Harry een leelijke
poets speelde. Harry heeft volstrekt het geld niet gestolen, maar dat is door dien man
in zijn bed gestopt.’
Toen Kruimeltje dat hoorde, liep hij op den heer Brilsma toe, die hem de hand op
het hoofd legde.
‘En daarna hoorden wij, dat U den jongen opgenomen hadt, nadat hem een ongeluk
was overkomen. Aangezien nu alle kinderen uit het gesticht een nieuw tehuis zullen
krijgen, mag ik U vragen, of het uwe bedoeling is, Harry voor goed bij u te houden?’
‘Dat is inderdaad mijn plan,’ antwoordde Vera.
‘En zult u hem laten voortgaan met onze school te bezoeken?’
‘Als hij dat wenscht, kan hij dat doen.’
De meesters keken Kruimeltje eens aan.
‘Ik kom vast weer,’ zei de jongen.
De meesters vertrokken en zoo was dan alles weer in orde. Morgen zou Kruimeltje
weer naar school gaan en een nieuw en beter leven beginnen.
Er gingen weken voorbij.
Kruimeltje had een kamer voor zichzelf, Moor een prachtig geschilderd hok in
den tuin, waar met groote witte letters op geschilderd was:
MOOR.
Van het vroegere straatschooiertje was weinig
Chr. van Abkoude, Kruimeltje
200
of niets meer overgebleven. Neen, denk niet, dat Kruimeltje als met tooverslag
veranderd was in een plakplaatje of levenlooze pop, integendeel. Madame Vera di
Borboni had soms heel wat met hem te stellen. Hij kon maar niet wennen, om urenlang
in huis opgesloten te zijn, hij maakte gaarne met Moor lange wandelingen. En hij
bezocht nog wel eens de oude plekjes, de bakkerij, waar vroeger Moor op de
rattenjacht ging en in het deeg terecht gekomen was, de Wagenstraat en de Raambrug,
en eens was hij moedig genoeg om den Commissaris van politie een bezoek te brengen
en hem te vertellen, hoe goed hij het nu had en dat Wilkes in Amerika zulke
verschrikkelijke avonturen had met treinroovers in een land met allemaal grotten en
wildernissen.
Met Marianne. de Fransche dienstbode, kon hij heel goed overweg en deze
verwende hem maar niet zoo eventjes. De jongen had schik in haar franschen tongval
en deed haar na, waarom ze het dan beiden uitproestten.
Op zekeren dag had Marianne hem een nieuwtje te vertellen. Madame was uit en
de dienstbode vertelde hem, dat haar meesteres over twee weken jarig zou zijn en of
hij niet gaarne aan zijn beschermster een mooi cadeau wilde geven?
‘Ja, wat graag,’ zei Kruimeltje, ‘maar ik heb geen geld.’
Toen begon de dienstbode te lachen. Zij kleedde zich aan en begaf zich met hem
naar den fotograaf, die een groot portret van hem maakte.
- - - - - - - - - - - -
De verjaardag van Madame Vera di Borboni was aangebroken.
's Morgens, toen zij aan de ontbijttafel verscheen, vond zij iets nieuws in de kamer.
Aan den muur, gevat in een breede, vergulde lijst, hing een groote foto van Kruimeltje,
gekleed in
Chr. van Abkoude, Kruimeltje
201
zijn beste pak en met een glimlach op het gezicht.
Vera liep langzaam op het portret toe, alsof ze haar oogen niet kon gelooven;
zwijgend keek ze naar het glimlachende jongensgezicht. Ze greep de leuning van
een stoel, alsof ze steun zocht en een traan rolde over haar wang.
Kruimeltje kwam bij haar staan en zei:
‘Wel veel gelukgewenscht met Uw verjaardag...’
Toen nam Vera Kruimeltje in haar armen en drukte hem aan haar hart.
‘Dank je, lieve, lieve jongen,’ zei ze op geroerden toon.
Kruimeltje ging naar school en niet lang daarna liet Vera haar auto voorkomen en
begaf zich de stad in om zaken te doen met een muziekbureau.
In de morgenuren belden twee mannen bij haar woning aan en werden door
Marianne binnengelaten. Er had een lang en geheimzinnig gesprek plaats tusschen
de drie, waarvan het resultaat was, dat Marianne hen vriendelijk lachend en buigend
weer uitliet en daarna zingend aan haar werkzaamheden ging.
Toen Kruimeltje dien middag uitschool kwam, wachtte zijn beschermvrouwe hem
op met een tafel vol lekkers. Ze verheugde zich in het geluk van den knaap, die alles
zoo waardeerde.
‘D'r is een jongen op school,’ vertelde Kruimeltje, ‘die kan zóó mooi viool spelen,
dat de meester hem vanmiddag voor de klas een heel stuk heeft laten spelen.
Meester zei, dat hij later maar naar Parijs moest gaan, om verder te leeren. Maar
dat kan hij niet, want hij is arm en zijn vader kan het niet betalen.’
‘Ik zal je eens een geschiedenis vertellen,’ sprak Vera. ‘De geschiedenis van een
meisje, dat ook
Chr. van Abkoude, Kruimeltje
202
graag muziek wou leeren. Ze heette Lize en woonde ook in deze stad. Ze nam
pianolessen van een knappen muziekmeester, die haar een groote toekomst beloofde.
Urenlang studeerde zij elken dag, maar ze was niet heel sterk, ze leed aan
bloedarmoede en het langdurige studeeren binnenshuis maakte, dat ze er erg bleek
en magertjes ging uitzien. Ze was niet arm, en ofschoon haar ouders vroeg gestorven
waren en zij door een tante werd opgevoed, ontbrak het haar aan niets. Alleen hoopte
ze wat gezondheid en levenskracht op te doen en daarom zond de tante haar naar het
zuiden van het land, naar Valkenburg. Daar deed de lucht haar goed en sterkte ze
aardig op. Ze speelde wel wat piano af en toe, maar ging toch erg achteruit in haar
studies. Toen kwam er een brief van de tante, die haar meedeelde, dat ze van nu aan
zuinig moest leven, want dat er een groot gedeelte van haar kapitaal verloren was
gegaan door mislukte speculatie.
Lize vond dat erg jammer en verdrietig, want nu had ze maar net genoeg om van
te leven en kon geen dure lessen meer betalen.
En nu droomde ze maar in dat mooie gedeelte van het land, tusschen al die bergen
en bosschen... ze droomde... dat ze in een sprookje leefde... en dat er een rijke Prins
komen zou... en haar weg zou dragen naar een groot, rijk kasteel, boven op een
hoogen berg. En in dat kasteel was een prachtige, vergulde piano, en als ze daarop
speelde, klonken er harpgeluiden en klokketonen... Maar dat waren natuurlijk allemaal
maar droomen. Toch kwam er een prins om haar weg te halen. Niet een rijke Prins
met een kasteel, maar een knappe jonkman, die zijn vacantie buiten doorbracht. Lize
en haar prins, dien we Harry zullen noemen, hielden recht veel van elkander en na
eenige maanden trouwden ze.
Chr. van Abkoude, Kruimeltje
203
Ze hadden een aardig huisje; er was wel geen vergulde piano in, maar toch wel een
zwarte, en daarop studeerde Lize als ze niets te doen had. Zoo leefden ze eenige
maanden volkomen gelukkig, totdat prins Harry opeens zijn betrekking verloor. Lize
had nog wel wat geld op de bank, maar als ze dat gingen gebruiken, zou er spoedig
niets meer zijn. Toen wist prins Harry een mooi plan. Het was juist in den tijd, dat
er veel menschen in Amerika naar de goudvelden trokken en soms schatrijk terug
keerden. Lize's prins zou dat ook gaan doen, later zou hij met de zakken vol goud
terugkeeren en dan kon Lize haar kasteel krijgen met de vergulde tooverpiano.
Lize haalde haar geld van de bank, deelde het met Harry en toen namen ze afscheid.
In den eersten tijd ging alles goed, maar toen er meer dan een half jaar voorbijging
en Prins Harry nog maar steeds niet terugkeerde met het goud, raakte Lize's geld op.
In die dagen werd er een klein Prinsje geboren, een heel klein jongske. De arme Lize
wist niet meer, hoe ze aan geld komen moest, om voor zichzelve en den kleine te
zorgen. Ze schreef opnieuw aan Prins Harry in Amerika, maar de brief kwam terug...
Weer en weer schreef ze, telkens opnieuw probeerend... maar alle brieven kwamen
terug... onbestelbaar. Toen begreep de arme Lize, dat haar Prins dóód was...
Ze werd steeds armer en armer... ze was te ziek en te zwak om te werken en ten
laatste werd ze uit haar woning gezet... Dagen en nachten liep ze door de straten, en
het werd winter en o zoo koud...
... Op een middag, hoorde ze van een vrouw, die kleine kindertjes verpleegde tegen
betaling... Hongerig en koud bereikte zij de woning van die vrouw, en gaf haar het
kleine jongske... en ook een pakje...
Chr. van Abkoude, Kruimeltje
204
Kruimeltje keek met groote, gróóte oogen de vertelster aan, wier oogen met een
tranenfloers bedekt waren... hijsloeg zijn arm om haar hals, terwijl ze haar vertelling
voortzette.
Lize beloofde, elke week naar den kleine te komen zien en de vrouw geld te komen
brengen, dat ze met naaien verdienen zou. Daarna is Lize weggegaan, wetend, dat
ze niets had om de vrouw te brengen, omdat ze te ziek en te zwak was... en niemand
haar werk wilde geven...
De arme Lize zwierf eenzaam door de straten, ze was toch zoo hongerig en zoo
koud... en ten slotte was ze zoo uitgeput, dat ze op de stoep van een groot heerenhuis
in onmacht viel.
Het duurde niet lang, of de bewoners van het huis vonden haar. Zij legden haar te
bed en gaven haar voedsel. Gekoesterd door de warmte en versterkt door het voedsel
kwam Lize spoedig bij. De menschen waren zoo vriendelijk en goed voor haar en
bemerkten al spoedig, dat zij een zeer beschaafd meisje was. Toen, vent, hadden ze
Lize gevraagd, of ze niet juffrouw van gezelschap wou worden bij de dame van dat
groote huis. Je begrijpt, hoe gaarne zij dat voorstel aannam. Een paar weken later
ging de familie op reis naar Zwitserland en Lize ging mee. Zij las de dame voor en
hielp haar in alles, zij speelde op de piano en gaf kleine concerten voor de
familieleden.’
De oude dame stierf en liet Lize eenig geld na, dat ze gebruikte, om te gaan
studeeren. Maar Lize had door haar nieuwe leven weinig meer gedacht aan het kleine
jongske, dat ze achtergelaten had bij die vrouw, nooit had ze eenig geld gestuurd...
en waarom deed ze dat niet? Uit schaamte, uit valsche schaamte, uit vrees... o, ze
wist het eigenlijk zelf niet... maar nu was
Chr. van Abkoude, Kruimeltje
205
het te laat, dacht ze... nu zou het kindje wel door de stad in een inrichting geplaatst
zijn... en ze durfde niemand in Holland erover schrijven want vóór haar lag haar
toekomst als kunstenares... en als de menschen wisten... wat zij gedaan had met het
kleine jongske... zouden misschien de couranten erover schrijven en dan zou het met
haar muzikale loopbaan gedaan zijn...
Lize ging naar Parijs en studeerde... ze nam dure lessen en werkte hard... ze gaf
concerten, en overal juichten de menschen haar toe... Maar hoe langer hoe meer
begon ze te denken over dat kleine, kleine jongske, dat ze verlaten had... en dat
maakte haar o zoo ongelukkig...
Toen... na jaren... kwam ze naar Holland... Op een avond, toen ze van een harer
concerten terugkeerde, gebeurde er een ongeluk... Haar auto reed een arm jongetje
aan... en hij had een zware hoofdwond... Lize nam het ventje mee naar huis en daar
verpleegde ze hem. Maar op zekeren avond bemerkte zij, dat het jongetje een
medaillon aan zijn hals had hangen. Zij opende het... en zag daarin twee portretjes...
Kruimeltje sloeg beide armen om Vera heen en kuste haar, zich stijf tegen haar
aandrukkend...
‘En die portretjes kende ze... Het waren Prins Harry en... zijzelve... En toen wist
Lize, dat het haar eigen, bloedeigen jongen was, die daar lag...’
‘En U is mijn eigen , mijn eigen moeder,’ riep Kruimeltje uit. ‘Nu is mijn wensch
uitgekomen.’
‘Wat voor wensch was dat wel?’ vroeg zijn Moeder , hem over het hoofd
streelend.
‘Wel, weet u niet meer, dat ik zoo dikwijls zei: ik wou dat U mijn moeder was?’
Chr. van Abkoude, Kruimeltje
206
Vera sloot haar jongen in de armen, in stilte God dankend, dat het geheim er eindelijk
uit was.
Daar kwam Marianne binnen.
‘Madame,’ zei ze met een ondeugend lachje, ‘ik wielde niet indiscret zijn, moar
d'r zien 'ier twee messieurs, en die 'ebbe kewach 'ne kwartier...’
‘Laar ze binnenkomen, Marianne.’
De deur ging opnieuw open, maar er verscheen slechts één persoon.
‘Wilkes...,’ riep Kruimeltje uit en stormde op zijn vriend toe.
‘Beste, beste jongen,’ zei Wilkes. ‘Daar ben ik weer... daar ben ik weer.’
Toen wendde hij zich tot Vera en zei:
‘Mevrouw, u heeft zeker wel eens van mij gehoord... Wilkes is mijn naam... en ik
kwam hier, ziet u... ik heb... ik wou... wel verdraaid. Harry, kom maar binnen!!!’
Toen zag Kruimeltje voor het eerst zijn vader, zijn Vader!! Groot, forsch
gebouwd, met een zwarte snor en een gouwen ketting!!
Er was geen nadere verklaring meer voor den jongen noodig.
Hij stormde op hem toe, sprong in zijn armen en omhelsde hem.
‘Vader... Vader... ben je mijn heuschelijke Vader? Ja-ja-ja!!! mijn heuschelijke
Vader... en hier is Moeder ook... Moeder ook!!!!’
De groote Harry Volker opende wijd zijn armen...
En Lize...?
Daar zag ze haar Prins staan, dien ze verloren had... Ze liep op hem toe en wierp
zich in die wijduitgespreide armen.
‘Harry... Harry... hier is de jongen... O, welk een geluk, welk een dag.’
Was er feest dien avond?
Zonder twijfel, en het was zeker moeilijk te
Chr. van Abkoude, Kruimeltje
207
zeggen, wie van hen wel het allergelukkigst was. Misschien was het wel Kruimeltje,
want die had toch zoo verlangd naar een Vader... en kijk... daar had hij warempel
een Moeder ook gekregen. En wàt voor een Vader!!... en wàt voor een Moeder!!...
- - - - - - - - - - - -
Dien avond schreef Wilkes een langen brief naar Amerika, geadresseerd aan
Charles Winters, den schrijver van verhalen, dien hij met Willem Verwouden in het
restaurant te New York had ontmoet. Het was een oude belofte, die hij thans nakwam.
Toen Winters den brief ontvangen had, en eenige malen had overgelezen, stopte hij
een pijp, ging achter z'n typewriter zitten en schreef er voor kinderen in Holland het
verhaal van KRUIMELTJE, of de Geschiedenis van een armen Straatjongen.
Chr. van Abkoude, Kruimeltje